<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0137">
  <teiHeader>
    <fileDesc>
      <titleStmt>
        <title>deponiskatten på vatten</title>
        <author>Hagfeldt, Stefan (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>deponiskatten på vatten till näringsminister Björn Rosengren om deponiskatten på vatten</title>
          <idno type="rdwebb">GN10137</idno>
          <ref type="dokument_url_text">http://data.riksdagen.se/dokument/GN10137/text</ref>
          <ref type="dokument_url_html">http://data.riksdagen.se/dokument/GN10137</ref>
          <ref type="dokumentstatus_url_xml">http://data.riksdagen.se/dokumentstatus/GN10137</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RCNVVc6jFAU8YPdr6sW8jH</idno>
            <persName>Hagfeldt, Stefan (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-7RTwRCRtH29CjNbaUYehHX" corresp="i-HP26Ex6XfZD2gozC8P6pdm">
          <date when="1999-12-14"/>
        </correspAction>
        <correspAction type="answered" xml:id="i-APKqEjVqMh7iC9yYhPLNsH" corresp="i-A5R84cTmpky3NHJ7nLKaEt">
          <date when="2000-02-01"/>
        </correspAction>
        <correspAction type="sent" xml:id="i-QG8BFbNmYP8bbpFX4hX8Tf" corresp="i-RCNVVc6jFAU8YPdr6sW8jH">
          <date when="1999-12-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-NuVeV7ek1TzXjJEkKz45Hs">
            den 8 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CF82a5Kiwn4wLgNLmRBVQp">
            Interpellation 1999/2000:137 av Stefan Hagfeldt (m) till näringsminister
            Björn Rosengren om deponiskatten på vatten
          </p>
          <p xml:id="i-PwJ6SaR2qxhVpKndiLJx58">
            Den nya deponiskatten visar sig @ redan innan den trätt i kraft
            @ få helt oacceptabla följder vad det gäller flytande och slamformiga
            avfall. Renhållningsbranschen med RVF (Svenska Renhållningsverksföreningen)
            i spetsen har redovisat att det för närvarande finns 37 anläggningar
            för behandling av oljeslam vid deponier. Några ytterligare är
            under uppbyggnad. Sammantaget har det investerats flera hundratals
            miljoner kronor i anläggningar runtom i landet som på ett bra
            sätt tar hand om oljeslam. Om inte avfallsskatten ändras måste
            verksamheten vid flertalet av dessa anläggningar läggas ned och
            nya byggas upp utanför deponiområdena.
          </p>
          <p xml:id="i-3R3kt7E49X6kx4VvKHSgaP">
            I klartext betyder detta att de som av samordningsvinster lokaliserat
            anläggningar för avvattning av avfall ihop med deponier nu straffas
            för detta. Miljömässigt bra anläggningar kommer i framtiden av
            konkurrens- och kostnadsskäl att inte längre vara lönsamma. Ur
            näringspolitisk synpunkt är detta helt oacceptabelt. Stora investeringar
            i miljömässigt bra anläggningar blir helt bortkastade. I stället
            måste nya stora investeringar göras i motsvarande anläggningar
            som då måste förläggas utanför deponiområdena. Samordningsvinsterna
            med att ha dessa anläggningar ihop med deponierna kommer också
            att gå förlorade.
          </p>
          <p xml:id="i-Ug1dT96DADu3EHoyHhbNAc">
            Ett bra exempel från mitt eget hemlän Östergötland är vad nu
            Tekniska Verken i Linköping drabbas av. På Gärstad avfallsanläggning
            slutförs nu en investering på ca 35 miljoner kronor i en behandlingsanläggning
            för flytande industriavfall. Anläggningen ska behandla avfallet
            genom indunsningsteknik. En betydande del av dessa avfall läggs
            i dag på deponi. Anläggningen uppfyller därför de intentioner
            som finns med avfallsskatten, dvs. att styra avfall från deponi
            till behandling. Anläggningens tillkomst är också i linje med
            EG:s deponeringsdirektiv (artikel 5) som bl.a. säger att medlemsstaterna
            ska vidta åtgärder för att tillse att flytande avfall inte deponeras.
          </p>
          <p xml:id="i-VpaTq5qWa1WW3faR3Xu73Z">
            Följderna om den nya deponiskatten fullföljs i sin nuvarande
            form, blir att konkurrensen helt snedvrides. Motsvarande anläggningar
            som inte är lokaliserade till avfallsanläggningar behöver endast
            betala skatt för de få procent fasta material som måste deponeras.
            Tekniska Verkens anläggning blir helt olönsam, då anläggningar
            utanför deponier kan erbjuda en behandlingskostnad som är 250
            kr lägre per ton. Följden kommer också bli att utsläppen från
            transporter kommer att öka. Tekniska Verken framhåller att lokaliseringen
            har valts utifrån miljö- och hushållningsperspektiv för att på
            ett ekonomiskt sätt kunna samordnas med övrig avfallsrelaterad
            verksamhet. Anläggningen kommer nu på grund av denna lokalisering
            att ekonomiskt straffas med en kalkylerad skattekostnad på ca
            4 miljoner kronor per år. Mot bakgrund av denna stora skattekostnad
            finns det inga incitament att behandla flytande avfall jämfört
            med alternativet deponering, vilket direkt motverkar lagstiftarens
            intentioner. Detta står även i strid med miljöbalkens mål (1 kap.)
            som innebär att återanvändning och återvinning liksom annan hushållning
            med material, råvaror och energi ska främjas.
          </p>
          <p xml:id="i-XCE3XnWJzkgvxZ1zwA8Msr">
            Ännu en märklig effekt av konkurrenskaraktär är att beroende
            på om en mottagaranläggning ligger utanför eller inom ett deponiområde
            så kommer industrier, bensinstationer m.m. att tvingas betala
            olika mycket skatt för samma avfall. Detta är givetvis helt orimligt!
          </p>
          <p xml:id="i-P7sDYJfYWrMmvtYvn7XykX">
            Lösningen på problemet är att lagens föreskrifter omformas på
            ett sådant sätt att behandlingsanläggningar för flytande avfall
            inte kommer att belastas med avfallsskatt.
          </p>
          <p xml:id="i-VwmpdDFUjJAKcfesc6ziYi">
            RVF har konstaterat att det självklart inte är rimligt att anläggningsägare
            ska betala skatt på avfall som inte tillförs deponin. I yttrandena
            från miljö-, jordbruks- och skatteutskotten hänvisar man till
            att avdrag från skatten för s.k. reningsvatten skulle motverka
            en ökad styrning mot avvattning av avfallet före deponering och
            avstyrker därför en ändring av lagen. Dessa uttalanden är minst
            sagt häpnadsväckande! Någon form av missförstånd måste föreligga
            eftersom de aktuella anläggningarna i den mån något avfall från
            dem över huvud taget deponeras just har som syfte att avvattna
            avfallet före deponering! Lagen innebär således en beskattning
            av material som aldrig tilllförs deponin.
          </p>
          <p xml:id="i-5GJiem7nBTKpRieSLuWggy">
            RVF:s förslag är att avfallsskatt inte ska betalas för avfall
            som är avsett att inom en anläggning behandlas genom avvattning
            eller rening av flytande avfall där det avskilda eller renade
            vattnet inte deponeras inom anläggningen. De tillägger att avfallsskatt
            självklart dock ska betalas för rester som uppstår efter genomförd
            behandling.
          </p>
          <p xml:id="i-FJrq6CJ7oBi3b7jEtRjndZ">
            Eftersom den nya deponiskatten träder i kraft den 1 januari år
            2000 är det bråttom att få en lagändring till stånd. De som har
            avvattningsanläggningar inom deponiområden måste snabbt bestämma
            sig för om de ska bygga en ny anläggning utanför området eller
            om de ska transportera det flytande avfallet till någon annan
            befintlig anläggning som ligger utanför deponiområden. Problemet
            är att transporterna kan bli mycket långa med stora oönskade effekter
            miljömässigt.
          </p>
          <p xml:id="i-SWF4bpZMGGzXuWeL3FMHPq">
            Med anledning av ovanstående ställer jag följande fråga till
            statsrådet:
          </p>
          <p xml:id="i-L3s35zSm2AsUG6ks7cjjW1">
            Vilka åtgärder avser statsrådet vidta för att deponiskatten på
            renat vatten tas bort?
          </p>
        </div>
      </div>
    </body>
  </text>
</TEI>
