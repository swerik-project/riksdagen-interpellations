<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0132">
  <teiHeader>
    <fileDesc>
      <titleStmt>
        <title>studenternas studiesociala situation</title>
        <author>Jonsson, Sofia (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>studenternas studiesociala situation till utbildningsminister Thomas Östros om studenternas studiesociala situation</title>
          <idno type="rdwebb">GN10132</idno>
          <ref type="dokument_url_text">http://data.riksdagen.se/dokument/GN10132/text</ref>
          <ref type="dokument_url_html">http://data.riksdagen.se/dokument/GN10132</ref>
          <ref type="dokumentstatus_url_xml">http://data.riksdagen.se/dokumentstatus/GN10132</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XXuTUfCrSzD7sKMdyYtEft</idno>
            <persName>Jonsson, Sofia (c) </persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>utbildningsminister Thomas Östros </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Pv9y3cMbpCajyt3e8evPJC" corresp="i-PzNviXpYSimQsvSkF9CmDz">
          <date when="1999-12-14"/>
        </correspAction>
        <correspAction type="answered" xml:id="i-EDLkfnAW9GC5uQp6kXFmmx" corresp="i-PzNviXpYSimQsvSkF9CmDz">
          <date when="2000-02-01"/>
        </correspAction>
        <correspAction type="sent" xml:id="i-UGfscGwio2pf2BZNYejJ2n" corresp="i-XXuTUfCrSzD7sKMdyYtEft">
          <date when="1999-12-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-SyuAztRXnoN98hdRjhiY67">
            den 6 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-U3TzDFcRcsGgNvaNXqHYwf">
            Interpellation 1999/2000:132 av Sofia Jonsson (c) till utbildningsminister
            Thomas Östros om studenternas studiesociala situation
          </p>
          <p xml:id="i-9JKFTvPX8FJfiXZ3cN6NtL">
            Alla människor ska ges lika rätt och möjligheter till högre utbildning.
            Den enskilde ska inte behöva avstå från högre studier av ekonomiska
            eller sociala skäl. Goda sociala och ekonomiska villkor är en
            förutsättning för att studenterna ska ha möjlighet att koncentrera
            sig på sina studier. Bra studiesociala villkor stimulerar också
            till ett mer aktivt kunskapssökande.
          </p>
          <p xml:id="i-WagWeNZYemWo6PEtpzTJMS">
            Centerpartiet anser att det är viktigt att göra en heltäckande
            beskrivning av studenternas studiesociala situation. Många enskilda
            frågor som berör studenterna har behandlats av riksdagen. Många
            av besluten har varit till studenternas nackdel och den sammantagna
            effekten har för många blivit alltför stor.
          </p>
          <p xml:id="i-NoCcYzfQwbSTR46HPKzjt1">
            Jag vill här ta upp och belysa några studiesociala frågor som
            är av stor vikt.
          </p>
          <p xml:id="i-WyDAngETYA7BXtpMxAvRTB">
            Arbetslöshetsförsäkringen
          </p>
          <p xml:id="i-81iH4XZn6zEg2vm3RJGZqj">
            Genom den nya lag om arbetslöshetsförsäkring som antogs 1997
            och AMS tolkning av denna har studenter, som är berättigade till
            utbetalning från arbetslöshetsförsäkringen, kommit att mista denna
            ersättning under sommarmånaderna. Förändringen har inneburit svåra
            påfrestningar framför allt för äldre studenter, ofta med försörjningsansvar.
            Det har förekommit att studenter tvingats avbryta sina studier
            för att åter få rätt till ersättning. Varken enskilda eller samhället
            tjänar på en sådan ordning. Effekten var uppenbarligen inte avsedd.
          </p>
          <p xml:id="i-MpKM18Myx4ow3oZqLntk5f">
            Socialbidrag
          </p>
          <p xml:id="i-4yvC3Q7cC2wnkuivgwzK9p">
            Också socialtjänstlagen berör studenternas situation. Kommunerna
            har genom ny lagstiftning rätt att begära motprestationer av ungdomar
            under 25 år samt av studenter som erhåller socialbidrag. Lagen
            har tillkommit i ett läge där många studenter tvingas ansöka om
            socialbidrag då konkurrensen om feriearbeten blivit allt hårdare.
          </p>
          <p xml:id="i-QS7gzYCL3BTXUrpjywSz1H">
            Motiven för att begära motprestationer av ungdomar är lättförståeligt
            då det handlar om att förhindra passivisering av ungdomarna. Detta
            gäller emellertid inte för studenter. Då de i många fall har sina
            studier att återvända till torde behovet av aktiveringsåtgärder
            vara begränsat.
          </p>
          <p xml:id="i-UERZmyafLvZaSZbFpYgnTd">
            Bostäder
          </p>
          <p xml:id="i-9ZDQaLTTEztGHpTR4GFnXV">
            Trots att det viktigaste inslaget i den studiesociala miljön
            är en funktionell bostad fortsätter bostadssituationen för studenter
            att försämras. Det framgår bl.a. av SFS årliga bostadsrapport.
            Antalet utbildningsplatser på högskolorna har under de senaste
            tio åren ökat kraftigt vilket lett till att alltfler studenter
            flyttat till högskoleorterna. Detta utan att byggandet av studentbostäder
            ökat i samma takt. I dag finns ca 63 000 studentbostäder i Sverige
            vilket innebär att 24 % av Sveriges drygt 250 000 studenter kan
            få plats i dessa lägenheter. Svårast att få tag på en studentbostad
            är det vid de större universitetsorterna och i Halmstad, Kristianstad
            och Ronneby. I Stockholm fanns vid terminsstarten 14 000 studenter
            i kö till studentrum och 3 500 till lägenheter. I Linköping var
            motsvarande siffra 2 390, i Luleå 1 000 och i Göteborg 7 200.
          </p>
          <p xml:id="i-V59amJxcEwAhU4tbNVeP2c">
            De allra största problemen kring studenternas boendesituation
            är vid höstterminens start. Eftersom de flesta program börjar
            på höstterminerna är efterfrågan på bostäder då som högst under
            hela året. Dock är inte nybyggnationer den enda metoden för att
            komma till rätta med de långa kötiderna. Vid universitetet i Linköping
            har försök inletts med att i större utsträckning jämka intagningarna
            till utbildningarna mellan terminerna för att därigenom kunna
            erbjuda fler studenter rum redan vid inskrivningsdatumet. Följden
            har blivit att kötiderna till studentrum har halverats.
          </p>
          <p xml:id="i-9Q5gSwuCDCh2X3YTc3qp5r">
            Enligt Boverkets rapport Bostadsmarknadsläge och förväntat bostadsbyggande
            1999@2000 planeras 4 500 bostäder under 1999 för ungdomar och
            studenter. Regeringens förslag om antalet utbildningsplatser för
            hösten 2000 uppgår till 20 000. Följden blir att studenter ofta
            tvingas hyra lägenheter i vanliga bostadsbestånd där hyrorna inte
            är anpassade till studenternas ekonomiska situation. Samtidigt
            blir bostäderna belägna allt längre från universitetet vilket
            ställer högre krav på fungerande kommunikationer. Bristen på studentbostäder
            riskerar att öka den sociala snedrekryteringen samtidigt som rörligheten
            försvåras.
          </p>
          <p xml:id="i-Pke73axBAuYubfrbwXqWdY">
            Anpassning och behov
          </p>
          <p xml:id="i-Uc9VnaDybHzmvH7dzFMfP">
            Distansutbildning är ett allt viktigare inslag i den akademiska
            världen. Tyvärr undviker många människor att söka till dessa då
            tillgången på billiga övernattningsrum vid högskoleorterna oftast
            är knapp. De studenter som läser på distans och endast vistas
            på högskoleorterna under vissa perioder av terminerna måste ha
            tillgång till temporära inkvarteringsrum i närheten av lärosätena
            till en rimlig kostnad.
          </p>
          <p xml:id="i-PchMmdcSzB9s7nnczfZNVN">
            Centerpartiet anser att det är angeläget att följa upp och utvärdera
            de funktionshindrades högskolesituation. Sisus kartläggning av
            den fysiska tillgängligheten till universitet och högskolor är
            värdefull. Ytterst få personer med funktionshinder studerar vid
            universitet och högskolor. Undersökningar visar att elever med
            funktionshinder ofta tvekar eller avstår från studier vid universitet
            och högskolor. Samhällets mål om att alla ska ha samma rätt till
            högre utbildning uppfylls således inte. Centerpartiet anser också
            att det finns anledning att se över formerna för högskoleprovet
            så att eventuella hinder för funktionshindrade undanröjs.
          </p>
          <p xml:id="i-VZUHE9JYN869xArY1gYfHo">
            Studerande med funktionshinder måste få hög prioritet i bostadsköerna.
            Vissa högskoleorter, såsom Stockholm, saknar dock helt handikappanpassade
            studentbostäder och på många andra högskoleorter är antalet studentbostäder
            för studenter med funktionshinder starkt begränsade. För att dessa
            studenter ska kunna erbjudas boende med anpassning för sitt funktionshinder
            måste antalet anpassade bostäder öka kraftigt och samtidigt integreras
            i övrigt studentbostadsbestånd. Tillträde till en sådan bostad
            måste kunna erbjudas utan extra kostnad för den enskilde studenten.
          </p>
          <p xml:id="i-DkxULUebXcMFvWxNWcVefF">
            Enhetligt studerandebegrepp
          </p>
        </div>
        <div type="ipQuestion">
          <p xml:id="i-RTmieJNbLwZZS5wMgLwjAX">
            Från statliga myndigheters sida råder i dag ingen samfälld syn
            på vad det innebär att vara student vid ett svenskt lärosäte.
            Det finns en rad exempel som illustrerar detta:
            <list rend="unordered">
              <item>
                I Arbetsmarknadsstyrelsens, AMS, regler anses en individ som
                bedriver högskolestudier på helfart vara student tolv månader
                om året, vilket gör att studenters chanser att få arbetslöshetsersättning
                under längre ferier är mycket begränsade.
              </item>
              <item>
                Enligt socialtjänstlagen har kommuner rätt att begära motprestation
                i form av arbete då en person som annan tid på året bedriver högskolestudier
                ansöker om socialbidrag.
              </item>
              <item>
                Personer som fyllt 29 år och bedriver högskolestudier är enligt
                försäkringskassans regler inte berättigade till bostadsbidrag.
              </item>
              <item>
                Enligt SFS statistik har så mycket som en fjärdedel av Sveriges
                studenter någon form av försörjningsansvar. Föräldrapenningen
                för en student är dock den lägsta möjliga, för närvarande 62 kr
                per dag, då ersättningen beräknas på disponibel inkomst.
              </item>
            </list>
          </p>
          <p xml:id="i-AW13f8vtYMSxJFXL6y6B3w">
            Det är inte svårt att inse de problem som uppstår när en person
            omfattas av samtliga ovanstående regler. Exemplen visar tydligt
            på att det saknas en enhetlig syn från statliga och kommunala
            myndigheters sida på vad det innebär att vara student och hur
            stor del av året en individ är det. Det finns goda skäl att anta
            att studenter känner otrygghet inför olika myndigheters system.
            Beslut som berör samma grupp människor och som inte samordnas
            skapar ett ojämlikt och i förlängningen diskriminerande system.
          </p>
          <p xml:id="i-3ZARViJNBniDHMgqcsZ16n">
            Arbetsmiljön
          </p>
          <p xml:id="i-THvUH96Fwct3QMyHfJEQuz">
            En grundregel i arbetsmiljölagen är att förhållandena ska anpassas
            till människans förutsättningar i psykiskt och fysiskt avseende.
            Den psysko-sociala studiemiljön består av organisatoriska och
            sociala förhållanden på högskolan. Sådana faktorer är bl.a. studiernas
            uppläggning, möjlighet till kontakt, samarbete, inflytande och
            personlig utveckling. Saknas dessa är risken stor att studenten
            vantrivs.
          </p>
          <p xml:id="i-HKsmwwSqaHwvuLTrvuY5Cw">
            Den fysiska arbetsmiljön inom högskolan måste klara högt ställda
            krav. Detta gäller t.ex. god ergonomi, goda ljud- och ljusförhållanden
            samt en acceptabel ventilation. Välbefinnandet bland studenter
            och andra i högskolan är skälet för detta. Även tillgång till
            läsplatser, uppehålls- och grupprum som är utformade på ett acceptabelt
            sätt måste finnas på varje högskola.
          </p>
          <p xml:id="i-Hw8PHw4mi1ajizJVw5PkeE">
            Att det numera finns s.k. studerandeskyddsombud gör att studenterna
            har ett visst inflytande på sin studiemiljö. Dessa ombud kan dock
            inte delta i arbetsmiljöarbetet på samma villkor som de anställda
            på högskolan. Detta beror på att lagstiftaren inte ansett att
            studenten kan inbegripas i arbetstagarbegreppet. Följaktligen
            har studenternas skyddsombud ingen lagstadgad rätt att delta i
            skyddskommitténs arbete samt saknar förslags- och yttranderätt.
            De kan inte heller stoppa undervisning i dåliga lokaler eller
            anmäla detta till yrkesinspektionen.
          </p>
          <p xml:id="i-YCjrmQZStPiWc92V9aSXQ6">
            Lokalförsörjning
          </p>
          <p xml:id="i-MaWuvKKABJszFPc82ZLyRq">
            Kvaliteten i ett lärosätes utbildningar är också beroende av
            i vilken typ av lokaler utbildningarna bedrivs. Det moderna kunskapssamhället
            förutsätter en variation av inlärningsmetoder, problemlösning,
            examinationsformer etc. För att kunna upprätthålla en mångfald
            i utbildningarna krävs en god arbetsmiljö och god tillgång till
            olika undervisningslokaler. Kvaliteten i föreläsningar, seminarier,
            gruppdiskussioner och individuella arbeten främjas ur arbetsmiljöperspektiv
            om de bedrivs i lokaler anpassade för ändamålet. I samband med
            att antalet utbildningsplatser ökar vid ett lärosäte krävs också
            att lokalförsörjningen anpassas i takt med att andelen studenter
            och lärare blir större.
          </p>
          <p xml:id="i-FSTZxB9e9CWzZKYAMbxVbV">
            Tyvärr förbises i många fall behovet av lokaler när antagning
            till kurser och program sker. Följderna blir att lektionssalar
            överfylls och att kurser bedrivs såväl på kvällstid som på helger.
            Möjligheterna till undervisning i mindre grupper och i seminarieform
            blir färre, vilket hämmar den pedagogiska kvaliteten.
          </p>
          <p xml:id="i-4yE8SVQEpDXJ1eXz7LLR3K">
            Studenter måste också beredas plats för att studera i anslutning
            till de lokaler där undervisningen bedrivs. Särskilt viktigt är
            detta för de studenter som har sin bostad långt ifrån lärosätet.
            Att det finns utrymmen där såväl studenter som aktiva forskare
            kan samlas är en viktig del i den akademiska miljön. Vid vissa
            lärosäten är tillgången till läs- och studieplatser så låg att
            det går närmare 100 studenter på varje plats. Högskolorna och
            universiteten måste kunna erbjuda såväl enskilda platser som grupprum
            till sina studenter och forskare.
          </p>
          <p xml:id="i-YaZ56wSfVEm7t3MRrV4hhf">
            Studiesocial utredning
          </p>
          <p xml:id="i-7sh9LxTBqRiKsmaXSRdXTm">
            Jag har ovan beskrivit några studiesociala frågor av stor vikt.
            Sammanställningen är långtifrån en heltäckande beskrivning av
            studenternas verklighet.
          </p>
          <p xml:id="i-2SCR7iXfV2TANh27f512mL">
            För att få ett underlag till de framtida studiesociala ställningstaganden
            som måste göras i riksdagen bör därför regeringen skyndsamt tillkalla
            en studiesocial utredning. I en sådan utredning måste också studenterna
            ges en ordentlig representation.
          </p>
          <p xml:id="i-FFueQc921VW9v6xakYyvne">
            Med anledning av detta vill jag härmed fråga statsrådet följande:
          </p>
          <p xml:id="i-SicbpCKFAaYcEdtg1cphLp">
            Är statsrådet beredd att göra en heltäckande beskrivning och
            utredning av studenternas studiesociala situation?
          </p>
        </div>
      </div>
    </body>
  </text>
</TEI>
