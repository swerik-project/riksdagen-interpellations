<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0050">
  <teiHeader>
    <fileDesc>
      <titleStmt>
        <title>digitala TV-sändningar i marknätet</title>
        <author>Karlsson, Ola (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>digitala TV-sändningar i marknätet till kulturminister Marita Ulvskog om digitala TV-sändningar i marknätet</title>
          <idno type="rdwebb">GN1050</idno>
          <ref type="dokument_url_text">http://data.riksdagen.se/dokument/GN1050/text</ref>
          <ref type="dokument_url_html">http://data.riksdagen.se/dokument/GN1050</ref>
          <ref type="dokumentstatus_url_xml">http://data.riksdagen.se/dokumentstatus/GN1050</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JKZyQwnfkbK1njmH7h7T4h</idno>
            <persName>Karlsson, Ola (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>kulturminister Marita Ulvskog </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>kulturminister Marita Ulvskog </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-T5ZNrEcyMDA5mrnWbGPzXb" corresp="i-JchxQfU1zc3XVbvadFgBSn">
          <date when="1999-11-02"/>
        </correspAction>
        <correspAction type="answered" xml:id="i-AkbmUMEVvrRFFfhYQUbp6" corresp="i-JchxQfU1zc3XVbvadFgBSn">
          <date when="1999-11-29"/>
        </correspAction>
        <correspAction type="sent" xml:id="i-BQihmW3dri435979hcJTHi" corresp="i-JKZyQwnfkbK1njmH7h7T4h">
          <date when="1999-10-29"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-Bk3nwc4GAnxs7Bu151HXaW">
            den 29 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-G6S5Cq5vN6bEUWxEgRyv9t">
            Interpellation 1999/2000:50 av Ola Karlsson (m) till kulturminister
            Marita Ulvskog om digitala TV-sändningar i marknätet
          </p>
          <p xml:id="i-NoNRASgXobPHuCiBQnyG8u">
            Regeringens satsning på marknätet för digital TV har blivit ett
            stort fiasko. Höga kostnader, kanaler som inte vill sända, få
            dekodrar sålda, inga tittare, kraftiga förseningar och orealistiska
            planer har gjort att den dryga miljard projektet hittills kostat
            framstår som bortkastade pengar. Resultatet visar också att det
            plan- och kommandotänkande som präglat projektet och Kulturdepartementets
            agerande passar sällsynt illa för nya medier.
          </p>
          <p xml:id="i-2am2Eb9Ba4x5y1Urk8g9Pn">
            Redan urvalsprocessen visade att avsikten med projektet var att
            bibehålla en stark politisk styrning av TV. Urvalet blev en renodlad
            politisk skönhetstävling utan några överväganden av kanalernas
            kommersiella möjligheter eller drivkrafter. När regeringen meddelade
            sändningstillstånd bekräftades den politiska styrningen. Kanalerna
            tvingas anlita de statliga monopolbolagen Senda och Teracom för
            att distribuera de digitala sändningarna. Ägarförhållanden, liksom
            innehållet i programmen, regleras på ett sätt som för tankarna
            till förhandsgranskning.
          </p>
          <p xml:id="i-5UBpc2JBNNTsj5pJ3PaKTY">
            Provsändningar utlovades till mitten av november 1998 och kompletta
            sändningar till den 1 januari 1999. Eftersom inga dekodrar fanns
            framme försenades starten till den 1 april. Efter ett halvår är
            ca 400 dekodrar sålda, varav endast fem i hela Östersund/Sundsvallsområdet.
            Sveriges Television har därför beslutat att deras regionala sändningar
            ska dras ned på grund av alltför få tittare. Kunskaps-TV, Cell,
            Kanal 5 och TV 3 har ännu inte påbörjat några sändningar.
          </p>
          <p xml:id="i-2WgbNdNRqvw61mGC3x8Vyy">
            En av myterna som spridits från Kulturdepartementet för att försvara
            det digitala marknätet är att det skulle vara nödvändigt för att
            nå samtliga hushåll. Detta är fel, vilket också konstateras i
            den av Ernst &amp; Young framtagna rapporten för digital-TV-kommittén,
            som skriver: "I princip hela den del av befolkningen som inte
            är kabel-TV-ansluten kan potentiellt ta emot televisionssändningar
            från satelliter, antingen direkt eller via olika former av matar-/kabelnät."
            "Det innebär att så gott som hela svenska befolkningen kan se
            public service-kanaler digitalt även om ett marknät inte byggs."
            I dag är ca 42 % av TV-tittarna anslutna till kabel-TV, ca 23
            % nyttjar satellit via egen parabol eller parabolöar medan bara
            en tredjedel av tittarna har TV-sändningar enbart via marknätet.
            Ernst &amp; Young uppger i sin rapport att det enbart är 32 %, eller
            1,25 miljoner hushåll som är målgruppen för marksänd digital TV.
          </p>
          <p xml:id="i-J3L9qDMf6j6dHHDbVTbF3f">
            Det är ett mycket litet antal tittare, ca 400 stycken, som hittills
            frivilligt har köpt dekoder för marknätet. Priset för dekodern
            är ca 5 000 kr och den gör det i dag möjligt att i princip se
            samma kanaler som i det analoga nätet. Eftersom få köper frivilligt
            har det statliga bolaget Teracom skapat ett nytt bolag, Boxer,
            som till 90 % ägs av Teracom. Boxer har enligt medieuppgifter
            garanterat beställningen av 100 000 dekodrar från Nokia till en
            beräknad kostnad om en kvarts miljard kronor. Avsikten är att
            genom kraftigt subventionerade priser snabbt få ut dekodrarna
            på marknaden. Det finns, enligt min uppfattning, ingen anledning
            att bygga upp en statligt ägd verksamhet för dekoderuthyrning.
            Statliga medel ska vare sig via statsbudgeten eller via statliga
            bolag användas för att subventionera dekodrar.
          </p>
          <p xml:id="i-PE123dNT6gkyQEgGzg6qe5">
            Starka politiska röster höjs nu för ett snabbt beslut om att
            tidigt släcka ned de vanliga analoga TV-sändningarna för att på
            så sätt tvinga in konsumenterna i det digitala mark-TV-nätet och
            därmed göra fiaskot mindre tydligt. Det är förkastligt att på
            detta vis försöka tvinga in tittarna i marknätet. En släckning
            ska ske som ett resultat av tittarnas fria val och inte för att
            den vägen tvinga fram ett visst koncept och skyla över misslyckad
            interventionism.
          </p>
          <p xml:id="i-CVrw8J7obJj3Me8h8RXFSn">
            Regeringens låsning vid marknätet riskerar att tvinga och lura
            in konsumenterna i den distributionsform som har lägst kapacitet
            och sämst utrymme för interaktivitet. Risken är stor att den som
            skaffar dekoder sedan inte har ekonomiska resurser att skaffa
            det betydligt bättre bredband som sannolikt kommer inom några
            få år. Regeringens agerande riskerar därigenom att skada möjligheterna
            att nå hela Sverige med bra bredbandslösningar.
          </p>
          <p xml:id="i-Bt1UnPQ2D6Ztqfi6RBB1NM">
            Regeringens planer på ett markbundet stolpnät för TV-sändningar
            är lika feltänkta som Stålverk 80 en gång var för stålindustrin.
            De kommer inte bara att motverka mångfalden inom medieområdet
            utan också hindra en informationsteknisk utveckling där digitaliseringen
            genom kabelnät, satelliter, elnät och telenät skapar nya och omfattande
            möjligheter för interaktiv datakommunikation.
          </p>
          <p xml:id="i-62qZZEoVhaYe8BrFKwqedE">
            Vilka åtgärder avser statsrådet vidta med anledning av det totala
            fiaskot hittills för digitala TV-sändningar i marknätet?
          </p>
          <p xml:id="i-MMp89owjpBdAzmKhSrabHL">
            Vilka åtgärder avser statsrådet vidta för att stoppa mångmiljonprojektet
            med hyrdekodrar i det statliga bolaget Boxer?
          </p>
          <p xml:id="i-CrsFTDSUHgqkxB7a8uKwoC">
            Avser statsrådet vidta några åtgärder för att förhindra en förtida
            släckning av de analoga näten?
          </p>
        </div>
      </div>
    </body>
  </text>
</TEI>
