<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0059">
  <teiHeader>
    <fileDesc>
      <titleStmt>
        <title>social kompetens som kärnämne i gymnasieskolan</title>
        <author>Ask, Beatrice (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>social kompetens som kärnämne i gymnasieskolan till statsrådet Ingegerd Wärnersson om social kompetens som kärnämne i gymnasieskolan</title>
          <idno type="rdwebb">GN1059</idno>
          <ref type="dokument_url_text">http://data.riksdagen.se/dokument/GN1059/text</ref>
          <ref type="dokument_url_html">http://data.riksdagen.se/dokument/GN1059</ref>
          <ref type="dokumentstatus_url_xml">http://data.riksdagen.se/dokumentstatus/GN1059</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <persName>Ask, Beatrice (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-3wVE19WEnkoueWU41a2FfR</idno>
            <persName>Ingegerd Wärnersson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Tud8PPpbqi57gGbt575vF4" corresp="i-3wVE19WEnkoueWU41a2FfR">
          <date when="1999-11-16"/>
        </correspAction>
        <correspAction type="answered" xml:id="i-F2VKEFs9RdvqccP85VVkYS" corresp="i-3wVE19WEnkoueWU41a2FfR">
          <date when="1999-11-23"/>
        </correspAction>
        <correspAction type="sent" xml:id="i-LJLnpqCodxtdtxao4eLPX5" corresp="i-PRHkYxGCaT2cbJpjjfnRtn">
          <date when="1999-11-02"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-KEJKFHvYyY3w3NU2GWocQv">
            den 3 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-V2bz2SkAUb1YcSp3PiXfwk">
            Interpellation 1999/2000:59 av Beatrice Ask (m) till statsrådet
            Ingegerd Wärnersson om social kompetens som kärnämne i gymnasieskolan
          </p>
          <p xml:id="i-BKohbmWNm2XrDozg2m7cnG">
            Det inre arbetsklimatet i skolan är avgörande för dess förmåga
            att erbjuda eleverna en stimulerande och utvecklande miljö för
            lärande. Om detta är förhoppningsvis alla som är väl insatta i
            skolans verksamhet överens.
          </p>
          <p xml:id="i-VSuE8gAygH9PbxYEQDAfaz">
            Moderata samlingspartiet ser med stort allvar såväl på skolans
            kunskapsförmedlande uppgift som fostrande roll. Behovet av konkreta
            initiativ för att stärka skolans möjligheter att skapa en väl
            fungerande studiemiljö för eleverna är uppenbart.
          </p>
          <p xml:id="i-Lq1pgg4GsRtEFU1x56C2Nr">
            Ett initiativ från moderat sida var vår motion om skolans uppdrag
            att bidra till ökad social kompetens. Motionen handlade bl.a.
            om att den värdegrund läroplanen vilar på ska konkretiseras ytterligare
            och målen göras tydligare. Den föreslog vidare att det behövs
            en översyn av skolförordningens bestämmelser om möjligheter till
            ytterligare disciplinära åtgärder mot elever. Denna motion avslogs
            av riksdagens rödgröna majoritet.
          </p>
          <p xml:id="i-MEAvF7rb2hNSKxExLdAkXf">
            Jag noterar därför med viss förvåning och nyfikenhet skolministerns
            utspel om att hon nu överväger att införa ett nytt kärnämne i
            gymnasieskolan kallat social kompetens. Enligt uppgifter är dock
            skolministern inte säker på att social kompetens ska vara ett
            ämne i grundskolan. Skolministern anger att inom ämnet social
            kompetens ska åtskilliga timmar avsättas i skolan för att aktivt
            arbeta med frågor som rör respekten för medmänniskor, solidaritet
            och demokrati.
          </p>
          <p xml:id="i-Gvgu2MqBe9bFynKzZ8dDAL">
            Detta är viktiga frågor som redan tas upp i skolan och som borde
            vara en del av arbetet i alla skolämnen. De lämpar sig däremot
            mindre väl som grundstomme till ett eget kärnämne i gymnasieskolan.
            Att känna empati, ömhet och respektera sina medmänniskor är avgörande
            egenskaper hos alla människor för att kunna fungera väl i samhället.
            Till skolans uppdrag hör att bidra till elevernas fostran och
            öka deras sociala kompetens. Detta kräver en helhetssyn.
          </p>
          <p xml:id="i-FYrz8TyViD6HZ8emmcXwov">
            Om skolan ska kunna öka elevernas sociala kompetens måste de
            värden detta förutsätter utgöra en viktig del av elevernas undervisning
            och fostran redan i grundskolan. Barnens sätt att möta varandra
            i olika situationer grundläggs i tidig ålder.
          </p>
        </div>
        <div type="ipQuestion">
          <p xml:id="i-FmXTf3AY9das5M5ikqoBhq">
            Med hänvisning till ovanstående vill jag till statsrådet Ingegerd
            Wärnersson ställa följande frågor:
            <list rend="unordered">
              <item>
                1. Ämnar statsrådet att lägga fram en proposition om social kompetens
                som nytt kärnämne/ämne i gymnasieskolan?
              </item>
              <item>
                2. På vilket sätt avser statsrådet att ta initiativ för att bättre
                än hittills säkra ett samarbete mellan hem och skolor vad gäller
                barnens fostran?
              </item>
            </list>
          </p>
        </div>
      </div>
    </body>
  </text>
</TEI>
