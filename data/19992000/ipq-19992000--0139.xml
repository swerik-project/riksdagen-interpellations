<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0139">
  <teiHeader>
    <fileDesc>
      <titleStmt>
        <title>garantipension</title>
        <author>Hansson, Agne (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>garantipension till statsrådet Ingela Thalén om garantipension</title>
          <idno type="rdwebb">GN10139</idno>
          <ref type="dokument_url_text">http://data.riksdagen.se/dokument/GN10139/text</ref>
          <ref type="dokument_url_html">http://data.riksdagen.se/dokument/GN10139</ref>
          <ref type="dokumentstatus_url_xml">http://data.riksdagen.se/dokumentstatus/GN10139</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2ggBvfkHRn3s8FvFEPLxjs</idno>
            <persName>Hansson, Agne (c) </persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-5CGPntyQKYyZVCsCYHPNrm</idno>
            <persName>statsrådet Ingela Thalén </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-5CGPntyQKYyZVCsCYHPNrm</idno>
            <persName>statsrådet Ingela Thalén </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-ByhnbgwjVPRpEVHiR8qTZJ" corresp="i-5CGPntyQKYyZVCsCYHPNrm">
          <date when="1999-12-14"/>
        </correspAction>
        <correspAction type="answered" xml:id="i-Ua1ShetQJkvBft7RMUYRrU" corresp="i-5CGPntyQKYyZVCsCYHPNrm">
          <date when="2000-01-18"/>
        </correspAction>
        <correspAction type="sent" xml:id="i-EZMz3GJHcVr35MUi9FwEea" corresp="i-2ggBvfkHRn3s8FvFEPLxjs">
          <date when="1999-12-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-BCBzmhThMeCi2y6DD55K3U">
            den 10 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JEaLeT2PEttz4KDAqVzRFx">
            Interpellation 1999/2000:139 av Agne Hansson (c) till statsrådet
            Ingela Thalén om garantipension
          </p>
          <p xml:id="i-iAbiJXPYHMXVjsKdTfoKW">
            En viktig rättvisefråga är att de sämst ställda pensionärerna
            får del av välfärden. Pensionärerna fick vara med och dra ett
            tungt lass när den svenska ekonomin sanerades under 1990-talet.
            När statens budget gick med 240 miljarder om året i underskott
            var alla grupper tvungna att bidra. Nu är läget ett annat. Genom
            en framgångsrik saneringspolitik som Centerpartiet medverkade
            till i samverkan med regeringen är nu den svenska ekonomin på
            väg upp. Inkomsterna växer nu i samhället. Det är viktigt att
            alla får del av tillväxten. Men de sämst ställda pensionärerna,
            fattiga studerande och arbetslösa tycks förlora sin del.
          </p>
          <p xml:id="i-HTBPR7NZ3pswT2Mf4MboQ5">
            Förändringar för pensionärernas ekonomiska villkor har genomförts
            som genererar högre kostnader i äldrevårdstaxan i ett flertal
            kommuner. Många äldre, oftast ensamma kvinnor med låg pension,
            som bor i egna fastigheter får bostadstillägg och högre skatt
            beroende på fastighetsskattens konstruktion. Centerpartiet har
            föreslagit en höjning av pensionstillskottet i kombination med
            sänkt skatt för alla genom ett höjt grundavdrag. Regeringen och
            riksdagsmajoriteten har hittills avvisat den vägen.
          </p>
          <p xml:id="i-VaPUn5UTYnt4MCGa11RXHT">
            En ytterligare väg att lyfta de sämst ställda pensionärerna är
            en garantipension lika för alla. Det nya pensionssystemet skulle
            nu ha varit i verksamhet. Centerpartiet har drivit på för att
            skapa en reform som innehåller en grundpension. Det ger ökad rättvisa
            åt de som av olika skäl inte har haft möjligheter att skaffa sig
            en hög egen pension. Garantipensionen ingår i överenskommelsen
            om det nya pensionssystemet, och ska utgöra ett grundläggande
            ekonomiskt stöd till pensionärer.
          </p>
          <p xml:id="i-VygGQ7rDkCMjJtDK2NwUfs">
            Grunderna för garantipensionen beslutades av riksdagen 1998 och
            i samband med det aviserade regeringen att garantipensionen, i
            enlighet med överenskommelsen, skulle genomföras år 2001. Regeringens
            aviserade förslag har dröjt och under hösten stod det klart att
            uteblivna administrativa åtgärder gjorde det nödvändigt att skjuta
            upp införandet. Det är inte bara garantipensionen som har försenats
            utan regeringen har även avvaktat med förslag i andra delar som
            rör pensionsöverenskommelsen som förändringar av förtidspensionen,
            efterlevandepensionen och bostadstillägget. Även den möjligheten
            att lyfta de sämst ställda pensionärerna uteblir nu på kort sikt.
          </p>
          <p xml:id="i-AaeVGzuWgEPvYbuEX3m3Y">
            Förhalningen av garantipensionen innebär att upp till 700 000
            äldre får vänta på en pensionshöjning. Det drabbar i synnerhet
            pensionärer med låg pension, en majoritet av dem är kvinnor. Samtidigt
            tjänar staten 900 miljoner i ränteinkomster årligen på förseningen.
            Centerpartiet har krävt att pensionärerna kompenseras för förseningarna.
          </p>
        </div>
        <div type="ipQuestion">
          <p xml:id="i-8gmAqQ44JDkKUNYGSTG2RM">
            Med anledning härav vill jag ställa följande frågor till statsrådet:
            <list rend="unordered">
              <item>
                1. Anser regeringen att hela pensionärskollektivet ska ha del
                av standardförbättringen och välfärdsökningen?
              </item>
              <item>
                2. Vilka åtgärder är regeringen beredd att vidtaga för att påskynda
                genomförandeprocessen med pensionssystemet i dess helhet?
              </item>
              <item>
                3. Avser regeringen att år 2001 kompensera alla de 700 000 pensionärer
                som förlorar på det fördröjda genomförandet av garantipensionen?
              </item>
              <item>
                4. Vilka åtgärder avser regeringen i så fall att vidtaga?
              </item>
            </list>
          </p>
        </div>
      </div>
    </body>
  </text>
</TEI>
