<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0321">
  <teiHeader>
    <fileDesc>
      <titleStmt>
        <title>kriminalvården</title>
        <author>Johnsson, Jeppe (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kriminalvården till justitieminister Laila Freivalds om kriminalvården</title>
          <idno type="rdwebb">GN10321</idno>
          <ref type="dokument_url_text">http://data.riksdagen.se/dokument/GN10321/text</ref>
          <ref type="dokument_url_html">http://data.riksdagen.se/dokument/GN10321</ref>
          <ref type="dokumentstatus_url_xml">http://data.riksdagen.se/dokumentstatus/GN10321</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QqQ96z9hf4LQtMxJfJm6ZQ</idno>
            <persName>Johnsson, Jeppe (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>justitieminister Laila Freivalds </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>justitieminister Laila Freivalds </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-69FHjxfPn2x7EGZG9ArgJ1" corresp="i-4CwyNH4xXJhZj5wdBAzmSY">
          <date when="2000-04-04"/>
        </correspAction>
        <correspAction type="sent" xml:id="i-6NMABjsALXdFAap3pRmRjZ" corresp="i-QqQ96z9hf4LQtMxJfJm6ZQ">
          <date when="2000-03-30"/>
        </correspAction>
        <correspAction type="answered" xml:id="i-KGiMeNqzeEyggPBJQs4vKC" corresp="i-4CwyNH4xXJhZj5wdBAzmSY">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-MbjMuzzVCzd3cgs4N2Y8ky">
            den 30 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8Y5u5mq4AaEzdxNwuiQKD5">
            Interpellation 1999/2000:321 av Jeppe Johnsson (m) till justitieminister
            Laila Freivalds om kriminalvården
          </p>
          <p xml:id="i-XH95SwcBY8sbXuZ8Fi3H1W">
            Besparingarna på kriminalvården har varit omfattande under de
            senaste åren. Budgetåret 1995/96 uppgick besparingskravet till
            208 miljoner beräknat på tolv månader samt budgetåret 1997 och
            1998 till 287 miljoner respektive 140 miljoner kronor i respektive
            års prisnivå.
          </p>
          <p xml:id="i-2sPH6U4fX388YEP2iLYNcs">
            En uppfattning av de svårigheter som drabbat och drabbar verksamheten
            får man om man tittar på en av landets 37 myndigheter. Karlskronamyndigheten
            består av anstalten i Karlskrona, häktena och frivården i Karlskrona
            och Växjö. I denna myndighet är den bistra verkligheten att så
            många som 25 anställda kan komma att varslas av de 120 som i dag
            arbetar inom myndigheten. För att klara sparbetinget har man redan
            tvingats stänga motivationsavdelningen på Karlskronaanstalten
            där cirka tio interner med drogproblem fick behandling för att
            komma ifrån sitt missbruk.
          </p>
          <p xml:id="i-CBSqmKzxJixEybUa7PDALY">
            "Andelen narkotikamissbrukare ökar såväl i fängelserna som inom
            frivården. Samtidigt har andelen narkomaner i behandling minskat
            kraftigt." Citatet är hämtat från Kriminalvårdens Årsredovisning
            för 1999. Ca 15 anstalter rapporterar att missbruk i anstalter
            förekommer så gott som dagligen eller ofta @ en ökning från åtta
            anstalter år 1998. Nästan varannan intagen i anstalt är klassificerad
            som narkotikamissbrukare. Situationen kräver att åtgärder vidtas.
            Både då det gäller att förhindra att narkotika kommer in på anstalterna
            och att de intagna erbjuds hjälp för att komma till rätta med
            sitt missbruk.
          </p>
          <p xml:id="i-Kq7fTpK8re7ycL8kT1vmgW">
            Ett annat allvarligt problem som uppmärksammats på senare tid
            är att det på flera anstalter förekommer ensamarbete. Detta är
            naturligtvis inte tillfredsställande. Fackförbundet Seko hotar
            därför att stänga flera fängelseavdelningar där personalen tvingas
            arbeta ensamma. Vid Österåkersanstalten har t.ex. en enda vårdare
            vissa helger och kvällar ensam ansvaret för ett tiotal fångar
            på psykavdelningen. Ensamarbete har också rapporterats från bl.a.
            Hinseberg och Norrköping. Detta är enligt min uppfattning helt
            oacceptabelt.
          </p>
          <p xml:id="i-X9NyTA9GQYspSwywVArP7J">
            Enligt Kriminalvårdsstyrelsens budgetunderlag krävs 100 nya anstaltsplatser
            och 30 nya häktesplatser. Dagens höga beläggningsgrad orsakar
            stora påfrestningar på personalen, gör det svårare att flytta
            fångar mellan olika anstalter och medför att brottslingar som
            redan är dömda tvingas sitta kvar på häktet i brist på lämplig
            anstaltsplats. Bristen på häktesplatser medför dessutom ofta mycket
            långa, personal- och tidskrävande transporter för att hitta häktesplats.
            Enligt Sydsvenska Dagbladet (den 3 mars 2000) var situationen
            akut i distriktet som omfattar Skåne, Blekinge, Kronobergs och
            Kalmar län. Den aktuella tidpunkten satt 283 personer häktade
            @ trots att det bara finns 278 platser i de sju häktena i distriktet.
            Enda möjligheten att lösa den akuta situationen var att ta hjälp
            av polisens arrestlokaler.
          </p>
          <p xml:id="i-9zM9fCWG9HJbbwCzkkz1Fb">
            "Åtgärder som bidrar till att den dömde inte återfaller i brott
            skall ha fortsatt hög prioritet" och "Arbetet med att bekämpa
            narkotikamissbruket skall bedrivas med ökad intensitet." Citaten
            är hämtade från regeringens budgetproposition för år 2000, avsnittet
            Kriminalvården under rubriken Prioriteringar. Dessa och andra
            målsättningar är bra, men mål och medel stämmer inte överens.
            De fina ambitionerna riskerar att bli bara ambitioner samtidigt
            som alltfler av personalen mår dåligt och riskerar att bli utbrända.
          </p>
          <p xml:id="i-Q7dre8KxYhpA5doLLyFYPA">
            Vilka åtgärder ämnar statsrådet vidta för att komma till rätta
            med de allvarliga problem som är inom kriminalvården?
          </p>
        </div>
      </div>
    </body>
  </text>
</TEI>
