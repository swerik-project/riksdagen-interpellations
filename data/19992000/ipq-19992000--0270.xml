<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0270">
  <teiHeader>
    <fileDesc>
      <titleStmt>
        <title>högskoleutbildningen</title>
        <author>Hagström, Ulla-Britt (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>högskoleutbildningen till utbildningsminister Thomas Östros om högskoleutbildningen</title>
          <idno type="rdwebb">GN10270</idno>
          <ref type="dokument_url_text">http://data.riksdagen.se/dokument/GN10270/text</ref>
          <ref type="dokument_url_html">http://data.riksdagen.se/dokument/GN10270</ref>
          <ref type="dokumentstatus_url_xml">http://data.riksdagen.se/dokumentstatus/GN10270</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-J94Ct1wVwpHWNRN9LatQ6F</idno>
            <persName>Hagström, Ulla-Britt (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-9EsE1Jpz6f15touydP34P6" corresp="i-PzNviXpYSimQsvSkF9CmDz">
          <date when="2000-03-07"/>
        </correspAction>
        <correspAction type="sent" xml:id="i-13PHZzFjQQu8e77ueEMpu4" corresp="i-J94Ct1wVwpHWNRN9LatQ6F">
          <date when="2000-03-01"/>
        </correspAction>
        <correspAction type="answered" xml:id="i-9DQX2G1PvuNrecq9f14a4q" corresp="i-PzNviXpYSimQsvSkF9CmDz">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-GmRPPiGpLpadntBNVv3ZEp">
            den 1 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CJgqoKVzanSJvCa8jwXkjg">
            Interpellation 1999/2000:270 av Ulla-Britt Hagström (kd) till
            utbildningsminister Thomas Östros om högskoleutbildningen
          </p>
          <p xml:id="i-TyBdF6F4tqrZFFtq5QAfLD">
            Ytterligare ansträngningar måste göras för att bredda rekryteringen
            och stimulera nya grupper att skaffa sig en högre utbildning.
            Fortfarande är det alltför få ungdomar från studieovana miljöer
            som söker sig till högskolan. Tillträdesreformen från 1977 grundade
            sig på sociala rättviseargument, rättssäkerhetsargument och effektivitetsargument.
            Genom särskilda regler garanterades vissa sökande en bestämd andel
            av platserna, en sådan var den s.k. 25:5-kvoten som byggde på
            arbetslivserfarenhet. Utvärderingen visade att arbetslivserfarenhet
            och föreningsmeriter hade gjort det svårt för kvinnorna att hävda
            sig i konkurrensen och andelen kvinnor hade minskat i flera långa
            utbildningar. En utredning att se över 1977 års tillträdesreform
            tillsattes först hösten 1983.
          </p>
          <p xml:id="i-Jjooupq7Lt1ML3myrWzqEQ">
            Hösten 1991 trädde förändringar av antagningsreglerna i kraft.
            Den grundläggande utgångspunkten var att den enskildes valmöjligheter
            skulle vara så stora som möjligt när villkoren för tillgång till
            högskoleutbildningen utformas. Arbetslivspoängen försvann och
            högskoleprovet infördes som urvalsgrund. I samband med 1993 års
            högskolereform överfördes senare ansvaret för antagningen till
            universiteten och högskolorna. Detta ändrades redan år 1997 med
            en återgång som i sina huvuddrag påminde om 80-talets centralstyrning.
            Urvalet bland de sökande görs huvudsakligen på grundval av betygspoäng
            eller poäng från högskoleprovet. Andra urvalsmetoder såsom intervjuer
            och särskilda prov har blivit vanligare, men fortfarande antas
            inte mer än några procent på detta sätt. Utvecklingen av antagningsprov
            och andra alternativa urvalsinstrument har avstannat. Dagens tillträdessystem
            med samma urvalsregler för nästan alla utbildningar tillgodoser
            inte önskemålen om variation och flexibilitet. Komvux har fått
            känna av en stor efterfrågan på kompletteringsutbildning från
            studerande som redan har en avslutad behörighetsgivande gymnasieutbildning.
          </p>
          <p xml:id="i-5A62qLxb7xG6zSdhUwnCx1">
            SCB har undersökt intresset för högre studier bland elever i
            gymnasieskolans avgångsklasser läsåret 1998/99. Vid detta tillfälle
            planerade 61 % av kvinnorna och 47 % av männen att börja studera
            på högskola inom de närmaste tre åren. Samma undersökning visar
            att ungdomar från arbetarhem är underrepresenterade bland dem
            som går ut från treåriga studieförberedande program. Också med
            samma betyg går de i mindre utsträckning vidare till högskoleutbildning.
            Våren 1998 uppnådde 83 % av samtliga elever som fick slutbetyg
            grundläggande behörighet till högre studier. Variationen mellan
            kommunerna är stor, från 36 till 100 %. Andelen 20-åringar i Sverige
            med grundläggande behörighet minskade mellan 1997 och 1998 från
            69 till 62 %. Högskoleverkets rapport Hur gick det sedan? Avnämarna
            av gymnasieskolan och av högskolans grundutbildning, serie 1999:7R
            visar att år 1996 nära två tredjedelar av alla från naturvetenskapliga
            programmet studerade vid högskola drygt ett år efter avslutad
            gymnasieskola. Från programmen med yrkesämnen var motsvarande
            siffra drygt 7 %. Endast från omvårdnadsprogrammet översteg andelen
            10 %.
          </p>
          <p xml:id="i-Mqg6Ggbfojh1M9doTKYZ2K">
            I en studie baserad på erfarenheterna av 1977 års tillträdesreform:
            "Val och urval till högre utbildning", av Lillemor Kim, påpekar
            författaren att "förändringar i antagningssystemet påverkar individernas
            utbildningsval och sökbeteende och att de sökande gradvis anpassar
            sig till systemet". Det måste enligt undertecknad därför vara
            lika viktigt att antagningssystemet är väl avvägt i förhållande
            till högskolestudiernas mål och syfte som att öka antalet högskoleplatser.
          </p>
          <p xml:id="i-DVE6L8QiDGxz661MFmCaKV">
            Med hänvisning till det anförda vill jag ställa följande frågor
            till utbildningsminister Thomas Östros:
          </p>
          <p xml:id="i-9qSgGWiJdZcYTujgDZ5PQW">
            Vilka åtgärder avser utbildningsministern vidta för att stimulera
            högskolestudier för gymnasieelever från de yrkesförberedande programmen?
          </p>
          <p xml:id="i-Hdrhjo34mWQGY7QzoBb15E">
            På vilket sätt avser utbildningsministern stimulera utvecklingen
            av antagningsprov och andra alternativa urvalsinstrument?
          </p>
        </div>
      </div>
    </body>
  </text>
</TEI>
