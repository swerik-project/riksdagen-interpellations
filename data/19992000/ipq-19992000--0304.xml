<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0304">
  <teiHeader>
    <fileDesc>
      <titleStmt>
        <title>Sveriges bönder</title>
        <author>Erlandsson, Eskil (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges bönder till jordbruksminister Margareta Winberg om Sveriges bönder</title>
          <idno type="rdwebb">GN10304</idno>
          <ref type="dokument_url_text">http://data.riksdagen.se/dokument/GN10304/text</ref>
          <ref type="dokument_url_html">http://data.riksdagen.se/dokument/GN10304</ref>
          <ref type="dokumentstatus_url_xml">http://data.riksdagen.se/dokumentstatus/GN10304</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-B471TcSCwHNHrNRk1EdJek</idno>
            <persName>Erlandsson, Eskil (c) </persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-4qJ1WSYreoe9MGDFPCwZKy</idno>
            <persName>Margareta Winberg</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-7r2Ft3QEUxjLXtKsUsfyHL" corresp="i-4qJ1WSYreoe9MGDFPCwZKy">
          <date when="2000-03-28"/>
        </correspAction>
        <correspAction type="sent" xml:id="i-L4n5VhFm9jLzCvecyr6v9k" corresp="i-B471TcSCwHNHrNRk1EdJek">
          <date when="2000-03-20"/>
        </correspAction>
        <correspAction type="answered" xml:id="i-AfcxmTjtQH69uY8mMovFQ5" corresp="i-4qJ1WSYreoe9MGDFPCwZKy">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-KzksaN8WjfJddqzSb8RR9">
            den 18 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4YNqAiDpMKxVJg7oRvpZ7h">
            Interpellation 1999/2000:304 av Eskil Erlandsson (c) till jordbruksminister
            Margareta Winberg om Sveriges bönder
          </p>
          <p xml:id="i-FdH4QiXjXx4ZuEMrp4dxGa">
            Svenska bönder tjänar bara hälften så mycket netto som bönder
            i övriga EU, undantaget Portugal. Detta enligt ny statistik från
            EU som visar att de svenska bönderna ligger i botten när det gäller
            nettoinkomsten. Skillnaderna i nettoinkomsterna är så stora att
            det här måste tas på stort allvar av jordbruksministern. Även
            tidigare undersökningar har konstaterat dessa olyckliga förhållanden.
            Den svenska modellen är tyvärr hotad.
          </p>
          <p xml:id="i-PgSGm3ngPtFp7RmZw9STE8">
            Sverige har en livsmedelsproduktion som är mer miljövänlig än
            i de flesta andra länder inom EU. Vi har strängare regler för
            djurskydd, strängare kontroll och mycket lägre förekomst av salmonella,
            mindre användning av kemiska bekämpningsmedel, sedan lång tid
            förbud mot kadavermjöl i foder och antibiotika i foder och många
            färgämnen och tillsatser som används i andra länder används inte
            i Sverige. En del av dessa hårdare regler för miljö och hälsa
            innebär högre kostnader för svensk livsmedelsproduktion i förhållande
            till konkurrentländerna.
          </p>
          <p xml:id="i-CXuG4zhkyMvXw6vpKxhUHg">
            Efter EU-inträdet måste svenskt jordbruk och svensk livsmedelsindustri
            kunna konkurrera på samma villkor som andra länder inom EU. Så
            är inte fallet i dag. Det svenska jordbrukets lönsamhet är för
            svag och måste stärkas. En stor del av ansvaret för att förbättra
            lönsamheten i det svenska jordbruket ligger naturligtvis på näringen
            själv. Samtidigt är det viktigt att påpeka att jordbruksnäringen
            är mycket beroende av politiska beslut. Det svenska jordbrukets
            förutsättningar att konkurrera på den europeiska marknaden borde
            vara goda. De livsmedel som produceras håller hög kvalitet, vilket
            är en viktig exportfördel. Tyvärr har den svenska regeringen genom
            inhemska beslut snedvridit konkurrensen inom jordbruksområdet.
            De svenska bönderna belastas med extra kostnader som deras kolleger
            inom EU inte har.
          </p>
          <p xml:id="i-Fy8p4ndiMfCNpaZpuKKRdF">
            Det är nu snart två år sedan utredningen En livsmedelsstrategi
            för Sverige presenterades och tydligt visade de konkreta konkurrensnackdelar
            som svenskt jordbruk har i förhållande till Danmark och Finland.
            De grundläggande motiv för att förstärka det svenska jordbrukets
            konkurrenskraft som låg till grund för utredningens förslag är
            lika starka i dag som tidigare. Det handlar om att stärka konkurrenskraften
            för att skapa utrymme för nödvändiga framtidsinvesteringar i produktionskapacitet,
            produktutveckling och marknadsföring. Dagens lönsamhet i jordbruket
            är helt otillräcklig sett utifrån investeringsbehov, men även
            i förhållande till en rimlig ersättning till brukarnas eget arbete
            och eget kapital.
          </p>
          <p xml:id="i-KUFHKR4UorBUpcAeedv52c">
            Regeringen har i ett antal regeringsförklaringar de senaste åren
            lovsjungit jordbruket som en framtidsnäring. De vackra orden har
            dock inte blivit mycket mer än vackra ord fram till nu. Efter
            flera års handlingsförlamning från regeringens sida kommer nu
            äntligen jordbrukets beskattning av el och eldningsolja att jämställas
            med övrig tillverkningsindustri. Det är givetvis bra om än allt
            för sent att denna rättvisereform genomförs. Samtidigt är det
            förbluffande att konstatera att jordbruket påförs ytterligare
            pålagor i form av en höjd dieselskatt på 25 öre/liter, vilket
            motsvarar ca 70 miljoner kronor för svenskt jordbruk. Det är dessutom
            förvånande att regeringen inte förmår jämställa jordbrukets el-
            och eldningsoljebeskattning förrän den 1 juli 2000 alltså tio
            månader efter att förslaget läggs. Det innebär i realiteten att
            jordbruksnäringen under det första halvåret 2000 kommer att ha
            en högre skattebelastning än vad som i dag är fallet. Regeringen
            och dess samarbetspartier ger med ena handen samtidigt som man
            tar med den andra. För många jordbrukare innebär dieselskattehöjningen
            att man ytterligare förlorar i konkurrenskraft i förhållande till
            sina kolleger i EU.
          </p>
        </div>
        <div type="ipQuestion">
          <p xml:id="i-Cn44aHsYD9vxZBsYvXsrcd">
            Mot denna bakgrund vill jag fråga jordbruksministern följande:
            <list rend="ordered">
              <item>
                Hur avser jordbruksministern verka för att lansera svenskt jordbruk
                när Sverige tar över ordförandeskapet i EU nästa år?
              </item>
              <item>
                Avser jordbruksministern att ta kontakt med kommissionen och
                andra medlemsstater för att höra hur de hanterar liknande problem
                och diskutera vilka möjligheter det finns att förbättra utgångsläget
                för Sveriges jordbruk?
              </item>
              <item>
                Vilka åtgärder är jordbruksministern beredd att vidta för att
                förbättra situationen för Sveriges bönder?
              </item>
            </list>
          </p>
        </div>
      </div>
    </body>
  </text>
</TEI>
