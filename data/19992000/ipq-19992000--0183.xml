<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0183">
  <teiHeader>
    <fileDesc>
      <titleStmt>
        <title>etnisk och kulturell mångfald</title>
        <author>Andersson, Marianne (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>etnisk och kulturell mångfald till statsrådet Ulrica Messing om etnisk och kulturell mångfald</title>
          <idno type="rdwebb">GN10183</idno>
          <ref type="dokument_url_text">http://data.riksdagen.se/dokument/GN10183/text</ref>
          <ref type="dokument_url_html">http://data.riksdagen.se/dokument/GN10183</ref>
          <ref type="dokumentstatus_url_xml">http://data.riksdagen.se/dokumentstatus/GN10183</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4HwVdTBbapZ5KwNJtKs6Ux</idno>
            <persName>Andersson, Marianne (c) </persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>statsrådet Ulrica Messing </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-sS6VZTVNkCN6AHvZNaaYb</idno>
            <persName>statsrådet Britta Lejon </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-AVATEWwo6jxZxMHBMy9wTq" corresp="i-L7Ay5GaFaMutWEX7utMv62">
          <date when="2000-01-18"/>
        </correspAction>
        <correspAction type="answered" xml:id="i-9w9eipDCMgVT5stdaZh4cX" corresp="i-sS6VZTVNkCN6AHvZNaaYb">
          <date when="2000-02-03"/>
        </correspAction>
        <correspAction type="sent" xml:id="i-Wj8CatGSLQGH16BRau5h1t" corresp="i-4HwVdTBbapZ5KwNJtKs6Ux">
          <date when="1999-12-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-JrCK79pgaVw8HjQupjcoL">
            den 23 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5JFFgzcd1NBSiPQ8WbRZER">
            Interpellation 1999/2000:183 av Marianne Andersson (c) till statsrådet
            Ulrica Messing om etnisk och kulturell mångfald
          </p>
          <p xml:id="i-6yxy9UQxbPu84WfWDbWZiY">
            Delaktigheten och inflytande i samhället speglas i valdeltagandet.
            Bland invandrade svenskar och i synnerhet bland personer som enbart
            har rösträtt i kommunalvalet är valdeltagandet mycket lågt.
          </p>
          <p xml:id="i-HxYHK9UTyZqhbttTQGLtYW">
            Valdeltagandet är ett mått på delaktighet i samhället. En forskargrupp
            vid Umeå universitet har sedan 1976 undersökt valdeltagandet bland
            utländska medborgare. År 1976, första året då utländska medborgare
            fick rösta i kommun- och landstingsvalen, var valdeltagandet 60
            % att jämföra med 90 % för hela befolkningen. Gruppens forskning
            visar att valdeltagandet har sjunkit successivt, och 1998 deltog
            endast var tredje utländsk medborgare i kommun- och landstingsvalen.
            Det är en förklaring till att valdeltagandet i hela valmanskåren
            fallit från 90 till 82 % under samma period.
          </p>
          <p xml:id="i-VHw5APrMx1zzf4qzcNtBih">
            Valdeltagandet följer den sociala skalan och en förklaring till
            det extremt låga valdeltagandet är den socialt utsatta situationen.
            Invandrare som har hög inkomst och bor i välbärgade områden deltar
            i större utsträckning i valet än invandrare som bor i socialt
            utsatta områden. Undersökningen visar också att valdeltagandet
            är högre bland kvinnor än bland män. Lägst är det hos unga män
            under 26 år. I Skärholmen, söder om Stockholm, deltog bara 20
            % av alla unga utländska män under 26 år i valet 1998.
          </p>
          <p xml:id="i-Jss4BWGJapkE6Adr6EcPTm">
            Personvalet verkar ha haft en positiv effekt och givit kandidater
            med utländsk bakgrund högre placeringar än partiernas interna
            listplaceringar. Det visar att partiernas traditionella nomineringsprocess
            inte speglar befolkningssammansättningen.
          </p>
          <p xml:id="i-24QuSfFPAq5gojce8aF1tG">
            I de valda församlingarna är utrikes födda klart underrepresenterade,
            och bland dessa finns en relativt stor övervikt av nordiska invandrare.
            Om människor inte har förutsättningar att delta i den politiska
            dialogen leder det till vanmakt och utanförskap som på sikt är
            ett hot mot det demokratiska systemet. Segregation och maktlöshet
            leder till passivitet och avståndstagande. Detta är en förklaring
            till det låga valdeltagandet bland de nya svenskarna. Därför måste
            det politiska systemet och arbetssättet förändras så att alla
            samhällsmedborgare ges större möjlighet att påverka och vara delaktiga
            i beslutsfattandet. Centerpartiets utgångspunkt är att besluten
            ska fattas nära eller av dem som berörs av besluten. Decentralisering
            av makt bygger på att fler beslut ska fattas av dem som är direkt
            berörda.
          </p>
          <p xml:id="i-P2coGBEusf72hHfg37QnUX">
            Ett demokratiskt beslutssystem kan inte garantera att alla engagerar
            sig politiskt. Däremot ska det demokratiska systemet garantera
            allas möjlighet att delta. Demokratin som beslutsform bygger på
            människors deltagande. Människor måste ha möjlighet att ta del
            av information och ge uttryck för sina åsikter. Den representativa
            demokratin som metod används för att omfatta de flesta människornas
            uppfattningar i beslutsprocessen. De förtroendevaldas ansvar är
            att se till helheten och allmänintresset, och stimulera till ett
            ständigt samtal om demokratin. I en demokrati ska det också vara
            en strävan att de beslutande organen i samhället är sammansatta
            så att de representerar hela befolkningen både utifrån intressegemenskap
            och bakgrund.
          </p>
          <p xml:id="i-NAnF915ipASoV4SBd5kEhD">
            Lika möjlighet till information, både via de formella och informella
            beslutsgångarna, är också en förutsättning för att vara delaktig
            i den demokratiska processen. Människor har varierande förutsättningar
            att ta del av systemet och de som har flyttat till Sverige har
            i detta sammanhang ett handikapp, eftersom det tar tid att finna
            både de formella och informella vägarna att påverka.
          </p>
          <p xml:id="i-PXDuhVLBk8M87HvLQubuEU">
            En viktig del i demokratin är möjligheten att påverka den politiska
            agendan. De frågor som diskuteras påverkar och styr de politiska
            besluten. Delaktighet i demokratin beror bl.a. på vilka frågor
            som behandlas. Om inte minoriteters frågor diskuteras eller om
            det mångkulturella perspektivet förträngs, speglar det en maktrelation
            som bygger på minoriteters utanförskap.
          </p>
          <p xml:id="i-Ltm754Tp5oAUaftuVagkkp">
            För att ha rätt att tjänstgöra som nämndemän i domstolar krävs
            svenskt medborgarskap. Det finns enligt min uppfattning ingen
            anledning att utestänga en stor andel av Sveriges befolkning från
            dessa uppdrag. Nämndemannakåren ska spegla Sveriges befolkning
            och det gör den inte i dag. Samma krav som ställs vid rätten att
            rösta i kommunalvalen borde gälla även här.
          </p>
          <p xml:id="i-6KGusN4dBZ8j2KfPcdhnmv">
            Delaktighet måste bygga på rätten att vara olika. Etnisk och
            kulturell mångfald förutsätter ömsesidig respekt och underlättas
            därför om människor är trygga i närmiljön. Kulturer kan löpa parallellt
            och berika varandra utan att någon känner sig hotad eller undanföst,
            men det finns en risk att trångsynt nationalism och konflikter
            mellan grupper utvecklas, om människor inte är trygga i sin identitet
            och känner berättigande. Trygghet och självtillit gör att man
            kan möta och ta till vara det positiva och avvisa negativa, intoleranta
            värden. Många som invandrat till Sverige har ett berättigat behov
            av att hitta en egen kombination av kulturella identiteter, precis
            som svenskar i utlandet. Det finns flera exempel på när grupper
            som velat starta och driva egna förskolor baserade på språklig
            eller religiös grund har förhindrats att göra detta.
          </p>
          <p xml:id="i-2CkNvXbuHPmW7bbG7CiMa4">
            Frågor till integrationsministern:
          </p>
          <p xml:id="i-6QgpNhjX5oG11NRp9Ksq2Z">
            Vad avser regeringen att vidta för åtgärder för att förbättra
            respresentativiten i nämndemannakåren?
          </p>
          <p xml:id="i-8xJkMqdaFcnvdRLyNUSsQS">
            Vilka åtgärder avser ministern att vidta för att stärka invandrares
            delaktighet i det politiska arbetet?
          </p>
          <p xml:id="i-LPWk1wDoGRGHXYf2Cg6o7U">
            På vilket sätt avser ministern arbeta för att öka möjligheterna
            till kulturell autonomi?
          </p>
        </div>
      </div>
    </body>
  </text>
</TEI>
