<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0252">
  <teiHeader>
    <fileDesc>
      <titleStmt>
        <title>grundskoleelevers arbetsmiljö</title>
        <author>Hagström, Ulla-Britt (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>grundskoleelevers arbetsmiljö till statsrådet Ingegerd Wärnersson om grundskoleelevers arbetsmiljö</title>
          <idno type="rdwebb">GN10252</idno>
          <ref type="dokument_url_text">http://data.riksdagen.se/dokument/GN10252/text</ref>
          <ref type="dokument_url_html">http://data.riksdagen.se/dokument/GN10252</ref>
          <ref type="dokumentstatus_url_xml">http://data.riksdagen.se/dokumentstatus/GN10252</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-J94Ct1wVwpHWNRN9LatQ6F</idno>
            <persName>Hagström, Ulla-Britt (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-3wVE19WEnkoueWU41a2FfR</idno>
            <persName>Ingegerd Wärnersson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-CnymMfWviLtZvBqFaSf3KP" corresp="i-3wVE19WEnkoueWU41a2FfR">
          <date when="2000-03-07"/>
        </correspAction>
        <correspAction type="sent" xml:id="i-Dhae7woXi8nxv7webLDREn" corresp="i-J94Ct1wVwpHWNRN9LatQ6F">
          <date when="2000-02-22"/>
        </correspAction>
        <correspAction type="answered" xml:id="i-Tov2Bn9zgB4vggDcv71P7j" corresp="i-3wVE19WEnkoueWU41a2FfR">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-PBJr3Hd5qNiygwnkr1irku">
            den 22 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BTHfsvy1NUdw8c1paLZLNA">
            Interpellation 1999/2000:252 av Ulla-Britt Hagström (kd) till
            statsrådet Ingegerd Wärnersson om grundskoleelevers arbetsmiljö
          </p>
          <p xml:id="i-Rq5LM8CokS1CkW26HZwFZZ">
            Sedan 1990 omfattar arbetsmiljölagen även alla elever från årskurs
            1 och uppåt. De är alltså i lagens mening jämställda med arbetstagare.
            Enligt lagen ska luft-, ljud- och ljusförhållanden och övriga
            arbetshygieniska förhållanden i en arbetslokal vara tillfredsställande.
            Den faktiska och konstaterade ojämlikheten mellan barns och vuxnas
            arbetsplatser tenderar att bli en generationsfråga. Vuxengenerationens
            ansvar aktualiseras i högsta grad.
          </p>
          <p xml:id="i-Tmh4iZJVr4TNfSstG7We82">
            Innemiljön i förskolor och skolor har aktualiserats i flera sammanhang.
            Sveriges Provnings- och Forskningsinstituts skadeutredningar i
            förskolor och skolor har uppgifter om slarvigt uppförda byggnader
            med dåligt underhåll och dålig skötsel. Institutet har undersökt
            220 olika skolbyggnader. Främst handlar det om dålig ventilation
            och fuktskador. Många dåliga innemiljöer kunde ha undvikits om
            den kunskap som finns i byggbranschen bättre tagits till vara.
            Institutet påpekar också att kontrollen av skolbyggnader är för
            dålig.
          </p>
          <p xml:id="i-YDbLCxXkMeXbpuXvbq7f6F">
            I ca 1 200 av Sveriges skolor finns det allergiombud som arbetar
            för att elever med allergiska besvär ska kunna delta i allt som
            skolan erbjuder sina elever. Allergiombudets mål är att sprida
            kunskap och förståelse. Undervisningslokaler bör miljödeklareras.
            Utbildning av skolpersonal, för att öka förståelsen och kunskapen
            om allergibesvär/astma, är mycket angelägen. Föräldrautbildning
            via barnavårdscentralerna och i övrigt information till föräldrar
            är också angelägen. Skolhälsovården måste ges förutsättningar
            att identifiera och hjälpa till att förebygga allergirisker i
            barnens arbetsmiljö.
          </p>
          <p xml:id="i-QPLJL31WBFETWPqcKjfDo1">
            Ett högt bakgrundsljud i förskolor och skolor kan leda till att
            prestationsförmågan och därmed inlärningen försämras. Personer
            med hörselnedsättning, barn och personer med annat modersmål är
            extra känsliga för störande ljud vid inlärning. Undervisningslokaler
            behöver bakgrundsnivåer ned till 25 dBA för att taluppfattbarheten
            ska vara godtagbar för känsliga grupper. En tillfällig hörselnedsättning
            kan uppstå när örat utsätts för ljudnivåer över 75 dBA. Kortvariga
            ljud med nivåer över 115 dBA kan ge bestående hörselskada.
          </p>
          <p xml:id="i-39qxMKpkCHWTsRKviyE8mH">
            Till en sund miljö hör också en rimlig ljudnivå. Ungdomar drabbas
            av tinnitus på grund av för höga ljudnivåer. Den rekommenderade
            90-decibelgränsen för knattedisco överskrids ofta upp till över
            120 decibel, långt över vuxengränsen. Undersökningar visar att
            tolvåringar själva tycker ljudet är för högt. Vuxenvärlden har
            ett ansvar för att skydda barnens hörsel. En översyn av Socialstyrelsens
            rekommendationer måste ske.
          </p>
          <p xml:id="i-sb5LGW4EyrJxUAKfm1bEK">
            I en avhandling Skolan som barnarbete och utvecklingsprojekt
            @ en studie av hur grundskoleelevers arbetsmiljö skapas @ förändras
            @ förblir som den är, pekar Jan-Olof Hellsten på att intresset
            för just elevernas arbetsmiljö är lågt. Han menar att allergiska
            elever får massmedial uppmärksamhet en liten tid. Ventilation
            och mobbning är de miljöproblem som oftast diskuteras. Hans analys
            är att orsaken antagligen är att diskussionen oftast bärs upp
            av massmediala nyhetsintressen mer än av en miljömedvetenhet i
            skolans vardagsarbete. Det skrivs sällan om skoltoaletter, trots
            att det finns många som inte vågar gå på toaletten under rasterna
            och under lektionerna blir de ofta förbjudna. Han påpekar också
            att eleverna i dag sitter på nästan samma slags stolar som användes
            för 40 år sedan. I Perspektivet på arbetslivet, nr 2, 1998" påtalas
            att av 200 undersökta skolor fanns nästan ingen, där man undervisat
            om rätta arbetsställningar och 98 % hade enligt egen uppgift bara
            tagit begränsad hänsyn till ergonomin. Ensidiga arbetsrörelser,
            olämpliga arbetsställningar, långvarigt stillasittande, ofta en
            hög bullernivå, lite inflytande över arbete och arbetsmiljö, är
            några arbetsmiljöproblem författaren pekar på i avhandlingen.
            I Barnrapporten (Bremberg 1998) ställs fysisk och psykisk ohälsa
            i relation till riskfaktorer. Bl.a. betonas skolans roll i utvecklingen
            av den återkommande huvudvärk som är mycket vanlig hos skolelever.
          </p>
          <p xml:id="i-EFNuxdUqzHvQSDWJdmXfbi">
            Många elever vet inte att det finns elevskyddsombud. Ofta vet
            inte ombuden själva vilken roll de spelar och vilka arbetsuppgifter
            de har. Det saknas ett nationellt system för rapportering och
            registrering av skador och tillbud bland barnen och ungdomarna
            i skolan. Med utgångspunkt från att elevens lärande har bättre
            förutsättningar i en god arbetsmiljö, vill jag ställa följande
            frågor till skolministern:
          </p>
          <p xml:id="i-Fk8yj2zvSsMRaaS3VVFHyt">
            Vilka åtgärder avser skolministern vidta för att grundskoleelevernas
            arbetsmiljö bättre ska fokuseras som betydelsefull för lärandet?
          </p>
          <p xml:id="i-V4CJ8zfaLG9GBchqqMnTPa">
            Vilka åtgärder avser skolministern vidta så att ohälsosamma lokaler
            uppmärksammas från ett nationellt perspektiv?
          </p>
          <p xml:id="i-Dd9u5UKhnrdF7aDgH2MS7t">
            Vilka åtgärder avser skolministern vidta för att öka skolornas
            intresse för ergonomin från elevernas perspektiv?
          </p>
          <p xml:id="i-UubsANAxDvTS4yNjWp44Hc">
            Vilka åtgärder avser skolministern vidta så att elevskyddsombudens
            roll och uppgifter bättre uppmärksammas?
          </p>
        </div>
      </div>
    </body>
  </text>
</TEI>
