<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0073">
  <teiHeader>
    <fileDesc>
      <titleStmt>
        <title>valutastabilitet</title>
        <author>Tobisson, Lars (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>valutastabilitet till finansminister Bosse Ringholm om valutastabilitet</title>
          <idno type="rdwebb">GN1073</idno>
          <ref type="dokument_url_text">http://data.riksdagen.se/dokument/GN1073/text</ref>
          <ref type="dokument_url_html">http://data.riksdagen.se/dokument/GN1073</ref>
          <ref type="dokumentstatus_url_xml">http://data.riksdagen.se/dokumentstatus/GN1073</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QKH1DSWytvVGtUZkzdboRg</idno>
            <persName>Tobisson, Lars (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-A5uixXAFPaEeztB2JPmq4S" corresp="i-A5R84cTmpky3NHJ7nLKaEt">
          <date when="1999-11-16"/>
        </correspAction>
        <correspAction type="answered" xml:id="i-WkLwgJN7dmjxhPpoWSfDgc" corresp="i-A5R84cTmpky3NHJ7nLKaEt">
          <date when="1999-11-23"/>
        </correspAction>
        <correspAction type="sent" xml:id="i-VmqyCUz3RHJ83XiFztNZh1" corresp="i-QKH1DSWytvVGtUZkzdboRg">
          <date when="1999-11-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-EHpRNuZEg44cYYFH7TFU8T">
            den 10 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Hmk3crKSKb6ptxWaJQLh3q">
            Interpellation 1999/2000:73 av Lars Tobisson (m) till finansminister
            Bosse Ringholm om valutastabilitet
          </p>
          <p xml:id="i-EyzKmLpksCziAguNAWKUQK">
            När medlemsländernas kvalifikationer för deltagande i den gemensamma
            valutan bedömdes inom EU våren 1998, fick Sverige underkänt på
            en punkt, nämligen kravet på valutastabilitet. Därför var det
            överraskande att regeringen, när Sveriges konvergensprogram omarbetades
            inför det senaste årsskiftet, ägnade så ringa utrymme och uppmärksamhet
            åt valutapolitiken. Det främsta motivet för Moderata samlingspartiet
            att inte ställa sig bakom programmet var att detta inte var tillräckligt
            problemorienterat och att frågan hur Sverige ska nå valutastabilitet
            borde ha satts i förgrunden.
          </p>
          <p xml:id="i-GKxVFGtakHwB4nXvKiYmke">
            Till skillnad från euroländernas stabilitetsprogram ska utanförländernas
            konvergensprogram även ange mål och medel för att uppnå pris-
            och valutastabilitet. För EU-länder som inte har infört euron
            och som inte såsom Storbritannien och Danmark har medgetts undantag
            gäller det att klargöra hur de avser att kvalificera sig för deltagande
            i valutasamarbetet. I det svenska konvergensprogrammet från december
            1998 finns dock endast en kort, utslätad skrivning om valutapolitiken.
            I sitt utlåtande konstaterade kommissionen avsaknaden av besked
            om när Sverige kunde tänkas ansluta sig till ERM2. Ekofinrådet
            uttalade därefter att för att kvalificera sig för EMU måste Sverige
            demonstrera sin förmåga att hålla en fast, rimlig kurs mellan
            kronan och euron över en tillräcklig tidsperiod och utan allvarliga
            störningar, vilket borde föranleda en svensk anslutning till ERM2.
          </p>
          <p xml:id="i-6xCRAXzuB4vQbTBLKYeL9D">
            Men i den uppdatering av konvergensprogrammet som regeringen
            nyligen genomfört intar valutapolitiken fortfarande en undanskymd
            plats. Inledningsvis meddelas det att "i enlighet med stats- och
            regeringschefernas beslut från maj 1998 deltar Sverige inte i
            valutaunionen från start". Detta får anses vara ett utmanande
            sätt att beskriva det förhållandet att Sverige på grund av utebliven
            valutastabilitet inte bedömdes vara kvalificerat för deltagande
            @ en ståndpunkt som för övrigt den svenske statsministern ställde
            sig bakom!
          </p>
          <p xml:id="i-XstRqs8CqvvNS7NjwyvbWU">
            I nästa mening heter det: "Sverige håller dock dörren öppen för
            ett senare deltagande". Denna magnifika formulering antyder att
            Sverige i sin välvilja inte slängt igen dörren definitivt utan
            kan tänka sig att kliva in vid ett senare tillfälle som man själv
            väljer. Men i själva verket är det ju övriga EU-länder som avgör
            när Sverige kan anses vara moget att släppas in.
          </p>
          <p xml:id="i-NHv9uaN4RqGCJav5aNZc4T">
            I uppdateringen slår regeringen fast att "Sveriges erfarenheter
            av den nuvarande penningpolitiska regimen, med inflationsmål och
            rörlig växelkurs, är goda". Innebörden av detta är något oklar.
            Syftet skulle kunna tänkas vara att uttala beröm och stöd för
            Europeiska centralbanken (ECB), eftersom den tillämpar en rörlig
            växelkurs för euron och styr penningpolitiken utifrån bl.a. ett
            inflationsmål. Men om avsikten är att meddela att Sverige avser
            att fortsatt hålla en rörlig växelkurs gentemot euron, står det
            i direkt strid med vårt åtagande att eftersträva stabila valutarelationer
            inom EU.
          </p>
          <p xml:id="i-EGp1LUbCkATthrvDaCmgfP">
            Sannolikheten för den senare tolkningen är dock trots allt stor,
            eftersom nästa mening lyder: "En knytning av kronan till ERM2
            är inte aktuell för närvarande". Därmed går Sverige uttryckligen
            på tvärs med de förväntningar och rekommendationer som uttalades
            av behöriga organ inom EU med anledning av 1998 års konvergensprogram.
            Bytet av EU-kommission kan inte väntas föranleda någon ändrad
            ståndpunkt. Nyligen klargjorde den nye kommissionären för monetära
            frågor Pedro Solbes att kravet på två års deltagande i ERM2 före
            inträdet i valutaunionen ligger fast.
          </p>
          <p xml:id="i-KZCd7H7soBVXDALgsX99ia">
            Mot denna bakgrund vill jag fråga finansministern:
          </p>
          <p xml:id="i-LUgZ5eq8pq7rUxCdmKQkSx">
            Vilka åtgärder avser regeringen att vidta för att Sverige ska
            uppnå den valutastabilitet som krävs för eurons införande i vårt
            land?
          </p>
        </div>
      </div>
    </body>
  </text>
</TEI>
