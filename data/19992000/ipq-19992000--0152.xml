<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0152">
  <teiHeader>
    <fileDesc>
      <titleStmt>
        <title>förstärkning av polisen</title>
        <author>Hansson, Agne (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>förstärkning av polisen till justitieminister Laila Freivalds om förstärkning av polisen</title>
          <idno type="rdwebb">GN10152</idno>
          <ref type="dokument_url_text">http://data.riksdagen.se/dokument/GN10152/text</ref>
          <ref type="dokument_url_html">http://data.riksdagen.se/dokument/GN10152</ref>
          <ref type="dokumentstatus_url_xml">http://data.riksdagen.se/dokumentstatus/GN10152</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2ggBvfkHRn3s8FvFEPLxjs</idno>
            <persName>Hansson, Agne (c) </persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>justitieminister Laila Freivalds </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>justitieminister Laila Freivalds </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-4GtaQnZwtTcQofoSwPq7am" corresp="i-4CwyNH4xXJhZj5wdBAzmSY">
          <date when="2000-01-18"/>
        </correspAction>
        <correspAction type="answered" xml:id="i-EEfCsuqNcZKUHRJdzU896Z" corresp="i-4CwyNH4xXJhZj5wdBAzmSY">
          <date when="2000-02-03"/>
        </correspAction>
        <correspAction type="sent" xml:id="i-17C2zzjNP63GUA3B8D5zDM" corresp="i-2ggBvfkHRn3s8FvFEPLxjs">
          <date when="1999-12-16"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-BknzcKpnaVGGT3kYhrXnzV">
            den 16 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Rv63hkLdjoqL36N1GbaoNt">
            Interpellation 1999/2000:152 av Agne Hansson (c) till justitieminister
            Laila Freivalds om förstärkning av polisen
          </p>
          <p xml:id="i-NXLiaXdSFQLq5KpJeM5gGd">
            Sverige tvingas lämna detta årtusende med en tilltagande brottslighet
            med ökad otrygghet för medborgarna. Det nya millenniet måste bli
            trygghetens millennium. Såväl unga som gamla måste kunna känna
            trygghet när de vistas på gator och torg.
          </p>
          <p xml:id="i-Mab4gxA2ZV71UmVxME2mjz">
            Under 1990-talet har antalet polismyndigheter skurits ned dramatiskt.
            I nästan alla länen finns enbart en polismyndighet. Polisen har
            fått nya arbetssätt. Det innebär i sig en decentralisering av
            den dagliga polisverksamheten. Samtidigt har en kraftig centralisering
            skett av överbyggnad, ledning och operativa resurser nattetid
            och helger. Rättsväsendet kostar närmare 22 miljarder kronor under
            ett år vilket, enligt Riksdagens revisorer, motsvarar 60 miljoner
            kronor per dag. Årligen betalar varje person i landet 2 500 kr
            och varje hushåll 5 700 kr för den verksamhet som bedrivs inom
            rättsväsendet. Det är rimligt att kräva att skattebetalarna och
            därmed samhällsmedborgarna får valuta för pengarna i form av trygghet
            tillbaka för sig själva, för sina närmaste och för sin omgivning.
          </p>
          <p xml:id="i-LfaBtSQcC1smcxhej667dK">
            Öka resurserna
          </p>
          <p xml:id="i-CjMRGZ2PVnjUupBp2PmniK">
            Samtidigt som det är angeläget att förstärka polisens resurser
            måste de befintliga resurserna användas på ett effektivare sätt.
            Centerpartiet vill tillföra polisen och de rättsvårdande myndigheterna
            en halv miljard mer än regeringen och mer än något annat parti.
            Polisresurserna är dessutom ojämnt fördelade över landet. Det
            finns i dag på flera håll brister i resursanvändningen då schemalagd
            arbetstid inte stämmer överens med behoven och att vakanta tjänster
            inte kan tillsättas. I den ovannämnda rapporten från Riksdagens
            revisorer noterar dessa "med förvåning" att andelen tjänstgörande
            poliser under helgnätterna minskat, och betonar vikten av att
            ett tillräckligt antal poliser tjänstgör under helgnätter.
          </p>
          <p xml:id="i-XM6PoYNsXT2qfSoqwrdGYZ">
            Polisväsendet måste vara flexibelt och snabbt kunna möta en ny
            situation på lokal nivå. Statsmakterna har att kontinuerligt följa
            denna utveckling och vid behov ingripa för att tillse att polisorganisationen
            fungerar optimalt. För att detta ska vara möjligt är det en förutsättning
            att det finns tillgång till polis under dygnets alla timmar i
            varje kommun i landet. Vid fördelningen av polisresurser inom
            landet bör särskild uppmärksamhet ägnas glesbygden för att möta
            ett glesbygdsläns specifika förutsättningar med långa avstånd
            och annorlunda struktur.
          </p>
          <p xml:id="i-UNxztiV2hveYDXrSPEkewE">
            Polisen bör ägna sig åt det den är bra på; att sköta de polisiära
            uppgifterna, medan civilanställda ska ägna sig åt det de är bra
            på, dvs. att sköta den dagliga praktiska och administrativa delen
            av polisens arbete. Behovet av andelen civilanställda som ingår
            i den totala polisverksamheten och en renodling av uppgifter inom
            polisen blir då viktig.
          </p>
          <p xml:id="i-iyF86WqNdHZwG49L96mra">
            Stärk tryggheten
          </p>
          <p xml:id="i-B5Kcdi23MX5EXojHY5pyC">
            Den centralisering och nedrustning som har ägt rum de senaste
            åren har allvarligt försvagat polisens och rättsvårdande myndigheters
            möjligheter att fungera på ett tillfredsställande sätt.
          </p>
          <p xml:id="i-GYgqrqouJJ3Adnv53iPPms">
            Nedrustningen leder till att medborgarnas förtroende för rättsväsendet
            undergrävs. Den enskildes rättstrygghet och rättssäkerhet hotas.
            Många känner sig rättslösa och fyllda av vanmakt. Det slutar med
            uppgivenhet. Brott anmäls inte. Det känns meningslöst. Inget händer.
            Brottet kommer ändå inte att klaras upp. Händer något en natt
            i någon del av ett polisdistrikt, ska vakthavande befäl larmas.
            De befinner sig då med nuvarande organisation kanske 20@30 mil
            bort i polisdistriktets centralort, oftast residenskommunen. Är
            inte telefonledningen upptagen kan beskedet bli att närmaste polispatrull
            befinner sig 10@15 mil bort från olycksplatsen. Det är lätt att
            förstå uppgivenheten. Otryggheten breder ut sig. Ett sådant rättssamhälle
            kan vi inte ha. Den enskilde måste kunna känna sig trygg i sitt
            hem, på gator och torg och i sin bygd.
          </p>
          <p xml:id="i-2mCgbUa65Vwt8nKba6rD5B">
            I ett demokratiskt samhälle är det avgörande att medborgarna
            känner tilltro till och förtroende för polis och rättsväsende.
            Respekten för polis och rättsväsende och hur väl de "fungerar"
            är i den meningen omvänt beroende av medborgarnas förtroende.
          </p>
          <p xml:id="i-3xHUXuTTiEixEce6MCU7Mo">
            Regering och riksdag kan inte passivt acceptera en accelererande
            utveckling där enskildas rättstrygghet och rättssäkerhet står
            på spel. Resurserna till polis och rättsvårdande myndigheter i
            länen måste förstärkas kraftigt. Målsättningen måste vara att
            ha operativ polisiär närvaro i varje kommun i landet dygnets alla
            24 timmar.
          </p>
        </div>
        <div type="ipQuestion">
          <p xml:id="i-GRPMMBNycocqeeNSr6nA6s">
            Med hänvisning till det anförda vill jag fråga justitieministern
            följande:
            <list rend="unordered">
              <item>
                1. Avser justitieministern ta initiativ för att klargöra att
                polisverksamheten måste ha operativ polisiär närvaro i varje kommun
                i landet alla dygnets 24 timmar?
              </item>
              <item>
                2. Vilka åtgärder avser justitieministern vidtaga för att förstärka
                polisens resurser för att uppfylla den målsättningen?
              </item>
              <item>
                3. Vilka åtgärder är justitieministern beredd att vidtaga för
                att renodla polisens arbetsuppgifter?
              </item>
              <item>
                4. Är justitieministern beredd att införa en s.k. glesbygdsfaktor,
                för att möta glesbygdens specifika förutsättningar, vid fördelningen
                av polisresurser över landet?
              </item>
            </list>
          </p>
        </div>
      </div>
    </body>
  </text>
</TEI>
