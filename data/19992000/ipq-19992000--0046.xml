<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0046">
  <teiHeader>
    <fileDesc>
      <titleStmt>
        <title>Västsahara</title>
        <author>Zetterberg, Eva (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Västsahara till utrikesminister Anna Lindh om Västsahara</title>
          <idno type="rdwebb">GN1046</idno>
          <ref type="dokument_url_text">http://data.riksdagen.se/dokument/GN1046/text</ref>
          <ref type="dokument_url_html">http://data.riksdagen.se/dokument/GN1046</ref>
          <ref type="dokumentstatus_url_xml">http://data.riksdagen.se/dokumentstatus/GN1046</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Kytbd3WZfQeKTPffXjTEpk</idno>
            <persName>Zetterberg, Eva (v) </persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="answered" xml:id="i-Y12Ds49EuGCZis4cpjtFgt" corresp="i-S7LcGmD5NuSMrFDW8LBeJ1">
          <date when="1999-11-23"/>
        </correspAction>
        <correspAction type="sent" xml:id="i-HBVfpUqA74L4BNzMjkBboH" corresp="i-Kytbd3WZfQeKTPffXjTEpk">
          <date when="1999-10-27"/>
        </correspAction>
        <correspAction type="received" xml:id="i-4ve8n5MC6U3N1uTe7yGfuS" corresp="i-S7LcGmD5NuSMrFDW8LBeJ1">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-FZPNEnJk8bhebvErtYn5Eu">
            den 27 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RrYPkby7mqXfBp22V9jdN7">
            Interpellation 1999/2000:46 av andre vice talman Eva Zetterberg
            (v) till utrikesminister Anna Lindh om Västsahara
          </p>
          <p xml:id="i-XFNtAPAvE8QiZbrG9sx3Ts">
            Under den sista veckan i september tog utvecklingen i det av
            Marocko ockuperade Västsahara en oroväckande vändning.
          </p>
          <p xml:id="i-MNnvvBE9yWuqTiph9jRwHi">
            I en fredlig sittdemonstration i huvudstaden El Aaiún krävde
            västsahariska studenter och friställda gruvarbetare rätten till
            ett värdigt liv samt att den FN-ledda folkomröstningen om Västsaharas
            självständighet inte längre skulle skjutas upp. Den 23 september
            slogs denna demonstration brutalt ned av marockansk polis. Två
            västsaharier dödades, cirka 40 personer skadades och många arresterades.
            Fyra dagar senare ägde en protestmarsch rum mot polisens brutalitet.
            Marockansk polis och militär, marockanska bosättare och västsaharier
            drabbade därvid samman. Cirka 100 västsaharier arresterades och
            lika många misshandlades av polisen. 30 västsahariska hus brändes
            ned. Demonstrationer ägde också rum i städerna Smara, Tan-Tan
            och Goulemine. Den marockanska regimen stängde gränserna och införde
            undantagstillstånd.
          </p>
          <p xml:id="i-tGCL5h7X6cMwjBLz211j3">
            I över sju år har en folkomröstning om Västsaharas framtid förhalats
            av de marockanska myndigheterna. 1997 nåddes under överinseende
            av FN:s särskilda sändebud James Baker en överenskommelse om hur
            en folkomröstning skulle kunna komma till stånd. I juni 1998 gick
            hela proceduren om vilka som skulle få rösträtt till folkomröstningen
            i stå. Marocko har genom åren förflyttat om marockaner till Västsahara
            för att kunna framhärda att området är marockanskt och för att
            kunna påverka ett framtida folkomröstningsresultat.
          </p>
          <p xml:id="i-X2WzaquYMs1ZXkxsTpHHdY">
            Registreringsprocessen åter i gång
          </p>
          <p xml:id="i-6hCviMvYkESw5ZWmokxgQk">
            I dag finns det på nytt en vilja från båda sidor att genomföra
            en folkomröstning och den 15 juni i år kom registreringsprocessen
            åter i gång. Hela proceduren, som också inkluderar repatriering
            av landsflyktiga i Algeriet och en folkomröstningskampanj beräknas
            vara avslutad den 31 juli år 2000. Dock återstår många frågetecken.
          </p>
          <p xml:id="i-PomAKvXXyxU1G2zMHUaY8s">
            Uppgifterna varierar när det gäller Marockos militära närvaro
            i Västsahara. Den torde dock uppgå till mellan 100 000 och 120
            000 soldater. Enligt FN-organet MINURSO uppgår Polisarios styrkor
            till omkring 2 000. Marockos militära styrka är alltså klart överlägsen.
            Och är uppenbarligen benägen att utnyttja sin militära överlägsenhet
            även mot fredliga, obeväpnade demonstranter i städerna, där Polisario
            inte har några militära styrkor, vilket är mycket oroväckande.
          </p>
          <p xml:id="i-RFYsVjgBR5JvP7HTUubqsp">
            Lärdomar från Östtimor
          </p>
          <p xml:id="i-9ef8ywxvqLNQP5L44k22m5">
            Hela Västsaharafrågan är inte heller avgjord med en folkomröstning.
            På Östtimor var till en början Indonesien, trots folkomröstningsresultatet,
            inte berett att släppa ifrån sig landet. Våldsamheterna upphörde
            inte heller med att den indonesiska regeringen förklarat att man
            gav upp sina anspråk på att ansvara för ordningen och låta FN
            överta det. När det gäller situationen i Västsahara finns det
            all anledning att studera vad som hände på Östra Timor. I dag
            tycks beredskapen inför vad som kan komma att hända efter en folkomröstning
            vara ringa. Under själva folkomröstningen kommer MINOSUR:s styrkor
            endast uppgå till omkring 1 800. Valobservatörernas observationsperiod
            är begränsad till två till tre veckor, vilket utifrån det aktuella
            exemplet Östtimor måste anses vara otillräckligt. Det internationella
            samfundet har hittills inriktat sin uppmärksamhet och ansträngningar
            att få till stånd en folkomröstning men inte ägnat mycken tanke
            åt vad som kan komma att hända efter det den är genomförd.
          </p>
          <p xml:id="i-76SnEyWJwfKLmTDzs8JtXh">
            Västsahara@Algeriet@Marocko och EU
          </p>
          <p xml:id="i-EyRrtEaj8EV6jpMYaHBVUH">
            Från Västsahara har många saharier flytt till Algeriet och där
            fått en fristad. Algeriet har trots sina egna inre problem stött
            Polisario och flyktingarna. Sverige och andra länder har givit
            de sahariska flyktingarna visst humanitärt bistånd.
          </p>
          <p xml:id="i-Y1pvPFbnVrp78vd2SEfFBr">
            Algeriets stöd till flyktingarna från Västsahara har försämrat
            redan tidigare ansträngda relationer mellan Algeriet och Marocko.
            Det politiska läget i Algeriet är fortfarande instabilt. Sverige
            bör kunna göra åtskilligt inom EU och FN för att påverka Marocko
            till en fredlig lösning av Västsaharafrågan. Kraftfulla insatser
            från EU:s sida skulle sannolikt också påverka Marocko positivt
            när det gäller landets politiska som ekonomiska utveckling i framtiden.
          </p>
          <p xml:id="i-EJWHN51s8oJcaAs9CD9f81">
            Jag vill fråga utrikesministern:
          </p>
          <p xml:id="i-2h59hRgFR8yRj8EZipGbUS">
            Vad avser regeringen att göra för att förmå den marockanska regeringen
            att respektera demokratiska fri- och rättigheter inför den kommande
            folkomröstningen i Västsahara?
          </p>
          <p xml:id="i-QBHTZHPCGrEiLh2yZh1qi1">
            Vad avser regeringen göra för att förstärka skyddet av den västsahariska
            befolkningen fram till folkröstningen och tiden därefter?
          </p>
          <p xml:id="i-2EC6TetgWy5AkMEMcgxQ3Y">
            Vad avser regeringen att göra för att förmå den marockanska regeringen
            att under betryggande former uppfylla sina åtaganden och genomföra
            den folkomröstning som planeras i FN:s regi?
          </p>
          <p xml:id="i-DpmKLwCaXhwLinPe7WzK2H">
            Vad avser regeringen att göra inom EU för att se till att de
            handelsavtal och andra överenskommelser som i framtiden kommer
            att upprättas tillgodoser Västsaharas rättmätiga intressen?
          </p>
        </div>
      </div>
    </body>
  </text>
</TEI>
