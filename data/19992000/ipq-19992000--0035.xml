<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0035">
  <teiHeader>
    <fileDesc>
      <titleStmt>
        <title>privata inslag i vården</title>
        <author>Elinderson, Lars (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>privata inslag i vården till socialminister Lars Engqvist om privata inslag i vården</title>
          <idno type="rdwebb">GN1035</idno>
          <ref type="dokument_url_text">http://data.riksdagen.se/dokument/GN1035/text</ref>
          <ref type="dokument_url_html">http://data.riksdagen.se/dokument/GN1035</ref>
          <ref type="dokumentstatus_url_xml">http://data.riksdagen.se/dokumentstatus/GN1035</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3p3w5Vw2i74gEMeqzABeEG</idno>
            <persName>Elinderson, Lars (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-PegZkxKwkNihwQuLC3dDwQ" corresp="i-ESKbhHz2VETwMj9meYcmxk">
          <date when="1999-10-26"/>
        </correspAction>
        <correspAction type="answered" xml:id="i-KfNdRPHprxcYbH4kqDxB2Z" corresp="i-ESKbhHz2VETwMj9meYcmxk">
          <date when="1999-11-04"/>
        </correspAction>
        <correspAction type="sent" xml:id="i-CXaBM6XXZF4yC6BrbtE4Js" corresp="i-3p3w5Vw2i74gEMeqzABeEG">
          <date when="1999-10-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-L8qdPWyT97Pp4YzVphiTxg">
            den 20 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-P4nti4uoFzg3acbfjZ4ky4">
            Interpellation 1999/2000:35 av Lars Elinderson (m) till socialminister
            Lars Engqvist om privata inslag i vården
          </p>
          <p xml:id="i-J4YBHLWToYfMJfCPWPQ7Bu">
            I ett svar på en interpellation i januari i år angående försäljning
            av landstingsägda sjukhus, svarade socialministern bl.a. att han
            "välkomnar alternativ till den traditionella driften i offentlig
            regi. Konkurrens inom produktionen av hälso- och sjukvård bidrar
            till att öka kostnadsmedvetandet. Även för patienterna har de
            alternativa driftsformerna medfört positiva effekter, bl.a. en
            ökad tillgänglighet till vården och ett bättre bemötande".
          </p>
          <p xml:id="i-JzVWbubaqEegecLxGcph5R">
            Däremot, säger socialministern i sitt svar på interpellationen,
            reagerade han över att majoriteten i Stockholm och Skåne också
            har för avsikt att sälja sjukhusbyggnaderna, vilket socialministern
            formulerar som en "privatisering av produktionsmedlen".
          </p>
          <p xml:id="i-3o49RKK3R1HoE3Z9NBqwbd">
            "För att garantera mångfald och alternativ inom vården är det
            enligt min mening av stor vikt att landstinget behåller de ändamålsenliga
            byggnaderna, t.ex. sjukhusen, och att olika vårdgivare får konkurrera
            om driften av verksamheten."
          </p>
          <p xml:id="i-FtQQeAUBd5SXVb5xfcAoDA">
            I den debatt som följde av socialministerns svar på interpellationen
            upprepade jag två gånger frågan om han var positiv till att landstingen
            överlät driften av sjukhus till externa vårdgivare, bara man inte
            gjorde sig av med fastigheterna.
          </p>
          <p xml:id="i-Lo3eFipvwDhF1bHAM3oyRh">
            Två gånger fick jag till svar att så var fallet. Utöver konstaterandet
            att "då handlar det ytterst om att behålla produktionsapparaten,
            exempelvis sjukhusen och fastigheterna" slog socialministern fast,
            att han såg positivt till en ökad andel sjukvård i privat regi.
            Samtidigt konstaterade han att ansvaret för sjukvården åvilade
            landstingen, och att regeringen inte avsåg att förhindra eventuella
            sjukhusförsäljningar.
          </p>
          <p xml:id="i-9Q7f79pwpjpRAMj8MA82N">
            Nyligen beslöt majoriteten i Stockholms läns landsting att göra
            just det socialministern sagt sig bejaka bl.a. i sitt interpellationssvar
            för snart ett år sedan. Man har överlåtit driften av S:t Görans
            sjukhus till en extern intressent, men valt att behålla "produktionsmedlen"
            dvs. sjukhusbyggnaderna.
          </p>
          <p xml:id="i-J884A3qrSPGgBZA7jbuyPK">
            Bure Hälsa och Sjukvård AB köper verksamheten och aktierna i
            S:t Görans sjukhus AB för 250 miljoner kronor. Ansvaret för personal,
            medicinsk kvalitet och investeringar övergår till företaget. Företaget
            övertar vidare de fulla kostnaderna för pensioner, försäkringar,
            miljörevision och IT-system, dvs. kostnader som tidigare ej har
            betalats av S:t Görans sjukhus AB.
          </p>
          <p xml:id="i-BAw9DMRihbzMcGuT2HF1sm">
            Vårdinriktning blir densamma som i dag och med motsvarande volym
            som under 1999 för de kommande tre åren.
          </p>
          <p xml:id="i-CgzGhdGqwXUS593vhGyrnB">
            Som patient har man samma rättigheter inom all vård i Stockholms
            läns landsting och patientavgiften är densamma på alla sjukhus.
            Patienterna har samma möjligheter som tidigare att söka vård vid
            S:t Görans sjukhus.
          </p>
          <p xml:id="i-LGiZei3effLNUJukTukzUD">
            Landstinget beställer och finansierar all vård med krav på rätt
            kvalitet och rätt pris. Landstinget ansvarar för att följa upp
            och utvärdera den vård som ges. Landstinget ska verka för konkurrensneutralitet
            och lika spelregler för den egna vårdverksamheten och S:t Görans
            sjukhus verksamhetsområden.
          </p>
          <p xml:id="i-VmqbwHAsW35w2ig88yMhne">
            Sjukhuset kommer att hyras av Bure Hälsa och Sjukvård AB med
            ett hyresavtal på tio år. Fastigheten ägs av Stockholms läns landsting
            och förvaltas av Locum.
          </p>
          <p xml:id="i-YUfWGLHfmRTkBCcSuz8nh5">
            Genom avtalet mellan Stockholms läns landsting och Bure bedöms
            vården i Stockholm bli effektivare än i dag, samtidigt som landstinget
            får ökade resurser. Därigenom minskar behovet av besparingar och
            neddragningar inom landstingets egen verksamhet.
          </p>
          <p xml:id="i-21VsRzCBvYcuMshot5PWuA">
            Trots det svar socialministern lämnade på min interpellation
            i vintras har han och övriga regeringen reagerat mycket starkt
            på att driften av S:t Görans sjukhus överlåtits på en extern intressent.
            Enligt olika uppgifter pågår förberedelser för åtgärder som skulle
            förhindra sådana försäljningar.
          </p>
          <p xml:id="i-bdzgf69zKmwUipBzbQLDT">
            Samtidigt som det förs diskussioner i de borgerligt styrda landstingen
            om att överlåta driften av sjukhus till externa vårdgivare finns
            i andra landsting långtgående förslag om nedläggningar eller stora
            förändringar av sjukhus. Förändringar som kommer att medföra försämringar
            för såväl patienter som personal. Jag har ännu inte hört några
            reaktioner från socialministern på dessa förslag.
          </p>
        </div>
        <div type="ipQuestion">
          <p xml:id="i-FLVdsh2fZBQwszVBFNcmQ8">
            Mot bakgrund av ovanstående vill jag ställa tre frågor till socialministern.
            <list rend="ordered">
              <item>
                Pågår det i Regeringskansliet förberedelser för åtgärder som
                skulle förhindra att driften av sjukhus överlåts till privata
                intressenter, även om detta innebär att utbudet av sjukvård i
                området ökar och patienterna erbjuds vård på samma villkor som
                på landstingets egna sjukhus? Skulle sådana åtgärder i så fall
                komma att omfatta såväl den egentliga vården som andra verksamheter,
                t.ex. städfunktioner, köksfunktioner, laboratorieverksamhet, olika
                tekniska funktioner som i dag ofta bedrivs på entreprenad?
              </item>
              <item>
                Kommer sådana åtgärder också att innebära förbud för landsting
                att bedriva sjukvård i hyrda lokaler?
              </item>
              <item>
                Kommer regeringen på samma sätt som man nu vill förhindra att
                landsting överför driften av sjukhus till externa huvudmän vidta
                åtgärder att förhindra att landsting lägger ned sjukhus eller
                vidtar åtgärder som försämrar utbudet av sjukvård?
              </item>
            </list>
          </p>
        </div>
      </div>
    </body>
  </text>
</TEI>
