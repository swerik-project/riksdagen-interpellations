<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0121">
  <teiHeader>
    <fileDesc>
      <titleStmt>
        <title>nordiskt samarbete</title>
        <author>Jonsson, Elver (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>nordiskt samarbete till statsrådet Leif Pagrotsky om nordiskt samarbete</title>
          <idno type="rdwebb">GN10121</idno>
          <ref type="dokument_url_text">http://data.riksdagen.se/dokument/GN10121/text</ref>
          <ref type="dokument_url_html">http://data.riksdagen.se/dokument/GN10121</ref>
          <ref type="dokumentstatus_url_xml">http://data.riksdagen.se/dokumentstatus/GN10121</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Gcjbk3nJyjWXPaa2dm3MFR</idno>
            <persName>Jonsson, Elver (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>statsrådet Leif Pagrotsky </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>kulturminister Marita Ulvskog </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-ARywhsn3eoBK7tCZVCRnqL" corresp="i-V19ff9MeDZhTGpv5xEprbu">
          <date when="1999-12-07"/>
        </correspAction>
        <correspAction type="answered" xml:id="i-rWH3j4BBYJgJcNKKyti3F" corresp="i-JchxQfU1zc3XVbvadFgBSn">
          <date when="2000-02-01"/>
        </correspAction>
        <correspAction type="sent" xml:id="i-6UwmoSgFdwAHaPqUFT3rbM" corresp="i-Gcjbk3nJyjWXPaa2dm3MFR">
          <date when="1999-11-30"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-LrvdSQbazKgjyzbVgEqbNt">
            den 1 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AnEBVW3ABDrXcprXMWFFda">
            Interpellation 1999/2000:121 av Elver Jonsson (fp) till statsrådet
            Leif Pagrotsky om nordiskt samarbete
          </p>
          <p xml:id="i-74btitAffUoLNUjwZggmdd">
            Nordiska rådet manifesterade i Stockholm mycket av det bästa
            av nordiskt samarbete. Det flera hundra år folkliga samarbetet
            som utmynnade i ett formaliserat samarbete för snart 50 år sedan
            har tjänat det nordiska samarbetet. Fortfarande är många icke
            nordbor både överraskade och imponerade av den sammanhållning
            som de fem nordiska länderna har utan att vara underkastade överstatliga
            beslut.
          </p>
          <p xml:id="i-ARECbEqohU2MJrWKR5RsHK">
            Förändringens vindar blåser också i nordiskt samarbete. Det präglade
            många av debatterna alltifrån säkerhetspolitik, regionalisering
            och det sedan lång tid starka kultursamarbetet. Flera av oss kunde
            konstatera att när nu regionerna växer sig allt större och starkare
            är det delvis på nationalstatens bekostnad. Men det får inte hindra
            att vi stärker och utvecklar staternas och de självstyrande områdenas
            inre samarbete.
          </p>
          <p xml:id="i-RsNNx68iZgKR5VQT59pEDn">
            För mer än ett år sedan uttalade de nordiska statsministrarna
            att förmågan att förstå varandra är avgörande för nordiskt samarbete.
            I den delen är ett utbyte och användbart TV-samarbete en mycket
            viktig del. Sveriges regering har uppmanat att medverka till att
            vi får ett nordiskt TV-utbud och därmed främja den nordiska språkförståelsen.
          </p>
          <p xml:id="i-PwuXfkcsVPhyQsyF3vUS59">
            Från ord till handling
          </p>
          <p xml:id="i-QiWbQnRG9bg5An14jowPD6">
            Det känns motsägelsefullt att i de stora högtidstalen plädera
            för ett gott nordiskt samarbete när det inte omfattar det visuella
            utbytet. Jag kan här i Riksdagshuset se nästintill all världens
            TV-kanaler men inte det danska eller norska public service-TV-utbudet.
          </p>
          <p xml:id="i-KGnD32Wjdqh6qznPDcuHRV">
            I en offentlig utredning som kom 1997 föreslog utredaren, ambassadör
            Lennart Bodström, att regeringen skulle ålägga TV-företagen att
            vi skulle kunna följa våra grannländers TV-program. Enligt utredningen
            så visade det sig att om alla möjligheter togs till vara skulle
            mer än hälften av alla svenska hushåll kunna se norska och danska
            motsvarigheter i SVT 1, SVT 2 och TV 4. I verkligheten är det
            bara vart 20:e hushåll som i Sverige kan ha tillgång till de exempelvis
            norska TV-programmen. Vart 10:e kan se danska program och något
            färre den kombinerade finska kanalen som sänds i olika kabel-TV-nät.
          </p>
          <p xml:id="i-8huoumKvrbwrcUmqLNnqLW">
            Kabel- och satellitföretagen har inte tagit ansvar för en långsiktig
            lösning. Regeringen å sin sida har dessutom uppträtt alltför passivt.
            Det är inte tekniken som hindrar oss i Sverige att följa våra
            grannländers TV-utbud.
          </p>
          <p xml:id="i-HDGr16KPDTxfJ5BdAcZMZ2">
            Från TV-företagens sida har det hänvisats till att kommande digitalteknik
            skulle utvidga utrymmet i etern så mycket att plats kunde erbjudas
            alla nordiska kanaler. Det har visat sig att digitalteknik inte
            automatiskt löser problemen. TV-bolagen har dessutom skjutit frågan
            ifrån sig genom att hänvisa till att det skulle vara för svagt
            intresse i Sverige för övriga nordiska program. Man ser möjligheten
            till lönsamhet som en isolerad fråga och därför har man lojt avstått.
          </p>
          <p xml:id="i-Y7v7PjYNH4XQK8kxFRpRBk">
            Vänta och se
          </p>
          <p xml:id="i-HuQXVYLHhE7jbv8NsqyAkG">
            Jag har i motioner här i riksdagen väckt frågan och senast besvarade
            utrikesutskottet min motion genom att hänvisa i optimistiska tongångar
            att samarbetet mellan public service-kanaler skulle möjliggöras
            genom den digitala sändningstekniken.
          </p>
          <p xml:id="i-AnQ1p4gDRA2rFWVtA3gzxZ">
            När det gäller TV-samarbetet så har den en så vittgående influens
            att frågan inte bara berör de kulturella organen. Som statsministrarna
            i Norden har påpekat så är det grunden för vårt samarbete att
            vi mer förstår varandra. Får inblick i våra länders skillnader
            och likheter. Att kunna fånga in den samsyn som i grunden råder
            inom Norden och dra både kommersiella och kulturella fördelar
            av det.
          </p>
          <p xml:id="i-7TFh5RRsF9NoaYgBC1xdsu">
            De stora planerna som fanns en gång om en nordisk satellit (NORDSAT)
            kom ju av sig. Och den kombinerade TV- och industrisatelliten
            som dåvarande industriministern förhandlade om blev aldrig sänd
            till väders. Återigen var det inte teknisk brist utan politiskt
            underskott av vilja och engagemang. Invändningarna har varit många
            bl.a. från kommersiella profitörer som skulle tjäna stora pengar
            på att förmedla detta utbud. Andra har levt länge i tron att vi
            skulle kunna vara isolerade. Man har varnat för det internationella
            TV-utbudet. Därför är det en brist i det nordiska samarbetet att
            ministerrådet inte har nått fram till den framsynthet och politiska
            kraft som gjort att vi tidigare kommit i gång med egen produktion
            i nordisk regi.
          </p>
          <p xml:id="i-AzMLA1CammnyDdCZbnDC47">
            Andra har som ursäkt för aktiviteten uttalat tveksamhet om att
            det skulle vara förenligt med yttrandefrihetsgrundlagen (YGL).
            Visserligen är YGL:s huvudregel att den som äger ett trådnät för
            distribution av TV-kanaler ska ha rätt att fritt välja vilka kanaler
            som ska sändas. Men denna frihet är inte obegränsad. Genom vanlig
            lag kan föreskrivas skyldighet för nätinnehavare att ge utrymme
            för vissa program. Bl.a. med hänsyn till allmänhetens intresse
            och krav om tillgång till allmän upplysning.
          </p>
          <p xml:id="i-L1XUUwEtcvMbwTxVT3J5fg">
            Enligt den av mig apostroferade utredningen (SOU 1997:68) så
            har trots positiva remissvar denna utredning inte föranlett några
            konkreta åtgärder. Det har sagts att Sverige ligger i täten på
            många områden men också när det gäller vår förmätna likgiltighet
            till frågan om grannlands-TV.
          </p>
          <p xml:id="i-6PQS5TNnmJ2Z1AwWV6MJm2">
            Det känns besvärande att tre norska statsministrar, Brundtland,
            Jagland och nu senast Bondevik, har tagit upp frågan med svenska
            regeringen. Fortfarande har det inte föranlett någon konkret åtgärd.
          </p>
          <p xml:id="i-TNu2PQCqjde62w6Qj5m2RH">
            Nordiska rådet otåligt
          </p>
          <p xml:id="i-CnPDySS5ZKxsorPWYL88TE">
            På nordiska rådsmötet i november uttalades det från flera håll
            @ särskilt de svenska delegaterna från skilda partier @ det besvärande
            och genanta faktum att Sverige under så många år varit så passivt.
            Nordenutskottet behandlade frågan och slog fast i ett skarpt uttalande
            att man nu kommer att kräva den svenska regeringen på besked vad
            den tänker att göra. Problemet är att det har funnits en allmän
            välvilja men de praktiska åtgärder som skulle i likhet med andra
            nordiska länder få fungerande och gränsöverskridande TV-program
            är ännu inte tillfredsställande löst.
          </p>
          <p xml:id="i-QefHuFtWc9qqFEXWnPrVmj">
            Då denna fråga är så avgörande för så många politikerområden
            finns det anledning för den svenska regeringen att omgående med
            kraft engagera sig för en lösning. Det räcker inte att konstatera
            att frågan gått i stå hos Kulturdepartementet.
          </p>
        </div>
        <div type="ipQuestion">
          <p xml:id="i-3n5zxLQ7fcMrHExVN9Pv64">
            Med anledning av det anförda skulle jag till den svenska nordiske
            samarbetsministern ställa följande frågor:
            <list rend="unordered">
              <item>
                1. Avser Sveriges regering att omgående vidta åtgärder som skulle
                innebära att svenska sändningar av nordiska grannländers public
                service-utbud på TV-området snarast kan starta?
              </item>
              <item>
                2. Avser regeringen att föranstalta om följdinsatser som på många
                politikerområden skulle främjas av en positiv lösning av TV-frågan
                såsom utökat kultursamarbete, utbyte för ungdomar inom utbildning
                och arbetsmarknad m.m.?
              </item>
              <item>
                3. Är regeringen vidare beredd att via den nya möjligheten med
                utökat TV-samarbete söka dra nytta av en utveckling av harmonisering
                inom Norden vad avser näringsliv, arbetsmarknad och handel?
              </item>
            </list>
          </p>
        </div>
      </div>
    </body>
  </text>
</TEI>
