<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0118">
  <teiHeader>
    <fileDesc>
      <titleStmt>
        <title>jäviga nämndemän</title>
        <author>Åström, Alice (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>jäviga nämndemän till justitieminister Laila Freivalds om jäviga nämndemän</title>
          <idno type="rdwebb">GN10118</idno>
          <ref type="dokument_url_text">http://data.riksdagen.se/dokument/GN10118/text</ref>
          <ref type="dokument_url_html">http://data.riksdagen.se/dokument/GN10118</ref>
          <ref type="dokumentstatus_url_xml">http://data.riksdagen.se/dokumentstatus/GN10118</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2aZQBvMx8o6ihusfvExbt8</idno>
            <persName>Åström, Alice (v) </persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-GVL5KgXuivMEfzEx3E7csb" corresp="i-4CwyNH4xXJhZj5wdBAzmSY">
          <date when="1999-11-30"/>
        </correspAction>
        <correspAction type="answered" xml:id="i-7DP9FENEdP8H3sFJURVmZn" corresp="i-4CwyNH4xXJhZj5wdBAzmSY">
          <date when="2000-01-18"/>
        </correspAction>
        <correspAction type="sent" xml:id="i-59PKaqpQwrkbKUuw9vY44K" corresp="i-2aZQBvMx8o6ihusfvExbt8">
          <date when="1999-11-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-VG8jfGEYYw3ke5CKrWaqJS">
            den 26 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RzuJjTHKo4TwCZewoyf85z">
            Interpellation 1999/2000:118 av Alice Åström (v) till justitieminister
            Laila Freivalds om jäviga nämndemän
          </p>
          <p xml:id="i-GHGgynu3VWNn3TpeTV8rbP">
            Enligt 3 kap 5 § RB är varje svensk medborgare som är folkbokförd
            i aktuell kommun och som inte är underårig eller har förvaltare
            enligt 11 kap 7 § FB valbar till nämndeman i tingsrätten. Dock
            undantags lagfarna domare, befattningshavare i domstol, åklagare,
            polismän, advokater och andra ombud som för någons talan inför
            rätten. När en nämndeman blivit vald av kommunfullmäktige jämställs
            han eller hon med en lagfaren domare vad gäller skyldigheter och
            rättigheter. Enligt RB 4 kap. 7 § ska vid val av nämndemän eftersträvas
            att kåren får en allsidig sammansättning vad gäller ålder, kön
            och yrke.
          </p>
          <p xml:id="i-H7QAtQqRAZ3Q73QhY7rQ3N">
            Lekmannarepresentation i domstolarna har genom tiderna ansetts
            vara en garanti för rättssäkerhet och folkfrihet. Ett ytterligare
            argument som framförts är att lekmannadomarna tvingar juristerna
            att göra sina tankegångar begripliga för "vanligt folk". Detta
            är ett viktigt argument som också bidrar till den allmänna tilltron
            till rättsväsendet.
          </p>
          <p xml:id="i-3wmsq5RvZs1G5GXiwLjrF5">
            Jävssituationer för domare regleras i RB:s 4 kap. 13 § och anses
            gälla lika för lekmannadomare och lagfarna domare, några särregleringar
            finns inte. Detta till trots har en tingsrättsdomare i Östergötland
            beslutat att anse en vald nämndeman jävig i alla mål och därmed
            kommer nämndemannen inte bli kallad till tjänstgöring. Grunden
            för jävet påstås vara att nämndemannen för 18 år sedan dömdes
            till 18 månaders fängelse, ett straff som omedelbart avtjänades.
            Domaren i fråga har dessutom valt att "tala ut" om frågan offentligt
            och därmed ytterligare stigmatiserat den demokratiskt valde nämndemannen.
          </p>
          <p xml:id="i-YFLppFhyXsUJcHhcXStgap">
            Man måste således fråga sig om det faktum att en person tidigare
            avtjänat ett straff är tillräcklig grund för att anses generellt
            jävig som lekmannadomare. Frågan är också om man över huvud taget
            kan anses som generellt jävig eftersom RB föreskriver att jäv
            ska prövas i varje enskilt ärende. Lekmannasystemet i domstolarna
            bygger på att vi vill föra in allmänhetens kunskaper och erfarenheter
            i domstolarna och man undrar då om en tidigare straffad persons
            erfarenheter är mindre värda än en ostraffads. Kanske kan också
            andra grupper anses olämpliga som nämndemän som t.ex. nyktra alkoholister.
          </p>
        </div>
        <div type="ipQuestion">
          <p xml:id="i-3zuTyEXjqycxr4wr7L5tXg">
            Mina frågor till justitieministern blir således:
            <list rend="unordered">
              <item>
                1. Vad avser regeringen göra för att undvika liknande situationer
                i framtiden?
              </item>
              <item>
                2. Avser regeringen att införa särregleringar för nämndemän vad
                gäller jäv?
              </item>
            </list>
          </p>
        </div>
      </div>
    </body>
  </text>
</TEI>
