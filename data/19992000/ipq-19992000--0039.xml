<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0039">
  <teiHeader>
    <fileDesc>
      <titleStmt>
        <title>fristående skolor</title>
        <author>Silfverstrand, Bengt (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>fristående skolor till statsrådet Ingegerd Wärnersson om fristående skolor</title>
          <idno type="rdwebb">GN1039</idno>
          <ref type="dokument_url_text">http://data.riksdagen.se/dokument/GN1039/text</ref>
          <ref type="dokument_url_html">http://data.riksdagen.se/dokument/GN1039</ref>
          <ref type="dokumentstatus_url_xml">http://data.riksdagen.se/dokumentstatus/GN1039</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DZnrxW2kSEVtagNyHZpyyH</idno>
            <persName>Silfverstrand, Bengt (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-3wVE19WEnkoueWU41a2FfR</idno>
            <persName>statsrådet Ingegerd Wärnersson </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-3wVE19WEnkoueWU41a2FfR</idno>
            <persName>statsrådet Ingegerd Wärnersson </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-C27ftk3WMHg5vAVRZ2upkH" corresp="i-3wVE19WEnkoueWU41a2FfR">
          <date when="1999-10-26"/>
        </correspAction>
        <correspAction type="answered" xml:id="i-2DWAew9Y2MnVaMkmoaTdWi" corresp="i-3wVE19WEnkoueWU41a2FfR">
          <date when="1999-11-23"/>
        </correspAction>
        <correspAction type="sent" xml:id="i-AUwZzEC7oeaHxUnX2kwWpC" corresp="i-DZnrxW2kSEVtagNyHZpyyH">
          <date when="1999-10-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-5LLAZypkBu8cRzQwWfEyvZ">
            den 20 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4t7LHiGBKbUKSXxJDpGFvU">
            Interpellation 1999/2000:39 av Bengt Silfverstrand (s) till statsrådet
            Ingegerd Wärnersson om fristående skolor
          </p>
          <p xml:id="i-G2g14rwDAkpuxKmWaXz1Ef">
            Även om fortfarande bara ca 3 % av landets skolelever går i en
            fristående skola och att denna typ av skolor "bara" finns i 124
            av landets kommuner, så har antalet elever i fristående grundskolor
            ökat kraftigt, eller med i genomsnitt över 3 400 elever per år.
            Fristående skolor med speciell pedagogik som inriktning är fortfarande
            de vanligast förekommande. De utgör tillsammans med skolor med
            allmän inriktning drygt två tredjedelar av samtliga fristående
            grundskolor. Därutöver finns religiösa skolor samt skolor med
            språklig/etnisk profil. I början av 1990-talet var ideella föreningar
            den klart mest vanliga huvudmannaformen. I dag har situationen
            förändrats. År 1998/99 var den vanligaste formen av huvudmannaskap
            bland de 98 godkända skolorna aktiebolag (30 %).
          </p>
          <p xml:id="i-9CyB4mxz58QzLq9QDjsvHs">
            Det har under de senaste åren blivit allt vanligare att enskilda
            näringsidkare ansöker om att få starta fristående skolor. Från
            att i ansökningsomgången 1994/95 enbart ha motsvarat 2 % av samtliga
            huvudmän har siffran stigit till 16 % år 1998/99. Trenden uppmärksammades
            tidigt av Skolverket och redan i samband med handläggningen av
            1997 års ansökningar uppkom diskussioner om hur man bättre skulle
            kunna kontrollera en enskild huvudmans förutsättningar att bedriva
            skolverksamhet.
          </p>
          <p xml:id="i-HsZTSVf696vKJYViwoEBWy">
            Utvecklingen visar att alltfler av dem som söker tillstånd att
            etablera fristående skolor har vinstintressen som motiv. Det har
            också blivit allt vanligare att en huvudman ansöker om att få
            starta flera fristående skolor. På sikt kan detta leda till att
            ett mindre antal skolhuvudmän står bakom en allt större andel
            av de fristående skolorna.
          </p>
          <p xml:id="i-4HS1nh9vdT941fUkYeRhbf">
            Av proposition 1995/96:200 Fristående skolor m.m. framgår bl.a.
            följande: "Skäl för att en skola ska kunna förklaras inte ha rätt
            till bidrag skall vara, att etableringen av en ny bidragsberättigad
            fristående skola medför påtagliga negativa följder för skolväsendet
            i den kommun där skolan är belägen. Det torde i första hand vara
            frågan om påverkan på grundskoleverksamheten, men det kan hända
            att också andra delar av skolväsendet påverkas, t.ex. särskolan.
            Valfriheten för vissa elever får inte inskränka andra elevers
            frihet att välja att gå i en skola nära hemmet @ @ @ I små kommuner
            kan etableringen av en fristående skola påverka kommunens skolorganisation
            och medföra betydande kostnadsökningar, som är bestående. I en
            del fall kan inrättandet av en fristående skola leda till ökade
            kostnader för kommunen till följd av att skolverksamhet bedrivs
            i mindre effektiv omfattning och med lågt kapacitetsutnyttjande."
          </p>
          <p xml:id="i-E3fjqJeDZu7jp7Y1Cr4ccr">
            Detta är uppenbarligen också vad som skett i många fall. Den
            kraftiga tillströmningen av fristående skolor tar, som flera kommuner
            i framställningar till regeringen påpekat, resurser från de elever
            som väljer den kommunalt drivna skolan. Kommittén för uppföljning
            av resursfördelning till fristående skolor konstaterar bl.a. i
            SOU 1998:112: "Att det nya systemet för resursfördelning skulle
            vara kostnadsneutralt i jämförelse med det gamla stämmer inte
            hittills. Det har i stället inneburit högre kostnader för de flesta
            kommunerna." Etablering av en friskola innebär i många fall ett
            minskat elevunderlag och mindre pengar till den kommunala skolan.
          </p>
          <p xml:id="i-KEcNqDH4sJyLwbPQWCqTyH">
            Undersökningar visar också att de fristående skolorna har en
            betydligt större andel obehöriga lärare än de kommunala skolorna
            trots att skollagen i detta avseende prövats genom ett beslut
            i kammarrätten, där det fastslogs att samma krav ska ställas på
            samtliga skolformer.
          </p>
          <p xml:id="i-VPMZgCGcbTnafYBv2dFHFg">
            Ytterligare resurser till privatskolor betyder inte bara ökade
            möjligheter för nya idéer utan i andra ändan att det blir mera
            trångt med resurser och därmed för idéutvecklingen i de kommunala
            skolorna. Skolans värde och samhällsuppgift som social och kulturell
            mötesplats minskar och segregationen ökar med en utveckling mot
            fler etniska och konfessionella skolor. Värden som tolerans, demokrati,
            empati och inlevelse i varandras villkor torde bäst utvecklas
            i en tidig, bestående och ömsesidig kommunikation mellan skolkamrater.
            På så sätt kan kulturella, sociala och etniska motsättningar förebyggas
            redan från grunden och integration av barn med utländsk bakgrund
            i det svenska samhället underlättas.
          </p>
          <p xml:id="i-KQSeHVTt7nSaKiu9AxA8Rj">
            Insikten om att etableringen av fristående skolor "är en lång
            och inte minst kostsam procedur" (sic!), urholkar resurserna till
            den kommunala skolan och bl.a. lett till outnyttjade skollokaler,
            tas nu av en del kommuner till intäkt för att "konkurrensutsätta"
            grundskoleverksamheten och att i framställningar till regeringen
            (genom dispens från nuvarande lagstiftning) begära att få lägga
            ut hela grundskolor på entreprenad. Tankegångar av det här slaget
            framförs också i ett PM från Svenska Kommunförbundet den 18 juni
            1999. En övergång från en demokratiskt styrd skolverksamhet till
            privata och vinstdrivna skolor måste ses som ett mycket långtgående
            systemskifte bort från en skola tillgänglig för alla på lika villkor.
            Samtidigt visar undersökningar att en massiv majoritet av svenska
            folket är för en allmän skola tillgänglig för alla på lika villkor.
          </p>
        </div>
        <div type="ipQuestion">
          <p xml:id="i-MKK8p91NnsUYZLuSUwSkEf">
            Mot bakrund av den snabba och i flera avseenden okontrollerbara
            utvecklingen av fristående skolor och de konsekvenser denna fått
            för den kommunala självstyrelsen, ekonomin samt möjligheterna
            till integration av etniska och religiösa minoriteter i det svenska
            samhället vill jag ställa följande frågor till skolministern.
            <list rend="ordered">
              <item>
                Är skolministern beredd att medverka till en genomgripande översyn
                av det regelverk som i dag omfattar fristående skolor i syfte
                att värna de allmänna målen om en likvärdig skola?
              </item>
              <item>
                Är skolministern beredd att stärka det kommunala inflytandet
                vid etablering av fristående skolor?
              </item>
              <item>
                Vilka åtgärder kommer regeringen att vidtaga för att fristående
                skolor skall leva upp till lagens krav på lärarbehörighet?
              </item>
              <item>
                Anser skolministern det vara rimligt att fristående skolor ska
                kunna bedrivas på affärsmässiga grunder med vinstintressen?
              </item>
              <item>
                Kommer regeringen genom att vidga möjligheterna till dispens
                eller genom lagändring medgiva att kommunala grundskolor läggs
                ut på entreprenad?
              </item>
            </list>
          </p>
        </div>
      </div>
    </body>
  </text>
</TEI>
