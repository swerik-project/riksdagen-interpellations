<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0333">
  <teiHeader>
    <fileDesc>
      <titleStmt>
        <title>amnesti till gömda flyktingar</title>
        <author>Lindblad, Lars (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>amnesti till gömda flyktingar till statsrådet Maj-Inger Klingvall om amnesti till gömda flyktingar</title>
          <idno type="rdwebb">GN10333</idno>
          <ref type="dokument_url_text">http://data.riksdagen.se/dokument/GN10333/text</ref>
          <ref type="dokument_url_html">http://data.riksdagen.se/dokument/GN10333</ref>
          <ref type="dokumentstatus_url_xml">http://data.riksdagen.se/dokumentstatus/GN10333</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BprbpWQgeNpqWTF9sztgqA</idno>
            <persName>Lindblad, Lars (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-NxhWABYZtDAg5RbsxD7VBv</idno>
            <persName>statsrådet Maj-Inger Klingvall </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-NxhWABYZtDAg5RbsxD7VBv</idno>
            <persName>statsrådet Maj-Inger Klingvall </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-HSYNMDfzwF2Gjr9JvLBUWx" corresp="i-NxhWABYZtDAg5RbsxD7VBv">
          <date when="2000-04-11"/>
        </correspAction>
        <correspAction type="sent" xml:id="i-6KqqqBonvYd9Xt8GdE3vBu" corresp="i-BprbpWQgeNpqWTF9sztgqA">
          <date when="2000-04-04"/>
        </correspAction>
        <correspAction type="answered" xml:id="i-B6iZgN52iuHNLimssNsVDe" corresp="i-NxhWABYZtDAg5RbsxD7VBv">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-KxdxjUzJ964PCxZrxwzjWf">
            den 3 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WgqZiTUM4r9KwRtZa4Sv2M">
            Interpellation 1999/2000:333 av Lars Lindblad (m) till statsrådet
            Maj-Inger Klingvall om amnesti till gömda flyktingar
          </p>
          <p xml:id="i-Q7sDu9MeYMrmxLyHGvDjMy">
            Enligt Rikspolisstyrelsen var 1 604 personer efterspanade av
            den svenska polisen, för verkställelse av avvisning ur landet.
            239 av dessa var barn. Orsaken till att dessa människor eftersöks
            av polisen är inte att de är kriminella. Deras enda brott är strävan
            för ett bättre liv i ett nytt land. Den vanligaste orsaken till
            att gömma sig är rädslan för vad som ska hända när de skickas
            tillbaka.
          </p>
          <p xml:id="i-DHyULZ1V32aGQekUeqBawE">
            Det handlar om människor som lever i vårt land utan en anständig
            rättssäkerhet och med risk för att utnyttjas hänsynslöst. De har
            ingen rätt till sjukvård, mediciner och tandvård. Deras barn har
            endast i vissa kommuner rätt att gå i skola. För att inte tala
            om den frustration och den ångest som det medför att aldrig kunna
            känna sig trygg, att aldrig kunna gå ut, och att aldrig kunna
            slappna av. I utredningen När barn lever gömda (SoS-rapport 1999:5)
            som på regeringens uppdrag utfördes av Socialstyrelsen och Statens
            invandrarverk framkom att i synnerhet barnen löpte stora risker
            att få psykiska och fysiska men för livet, av tiden som gömda.
          </p>
          <p xml:id="i-Gqj7Xj5YtHiP9hoeKQ9jbQ">
            Moderata Ungdomsförbundet samlar just nu in namnunderskrifter
            för att förmå regeringen att utfärda en amnesti för de gömda människorna.
            Rent praktiskt skulle en sådan amnesti kunna innebära att alla
            som fått avslag på sin ansökan om uppehållstillstånd och därför
            gått under jorden, samt de som befinner sig i Sverige illegalt
            utan att ha fått sitt fall prövat, beviljas permanent uppehållstillstånd
            genom att anmäla sig hos ansvarig myndighet. En viktig förutsättning
            för att beröras av amnestin bör vara att man inte är misstänkt
            för grova brott.
          </p>
          <p xml:id="i-Xeo6x9TdtrC3C3ZX8AJyao">
            En svensk amnestireform kan hämta gott om inspiration från en
            rad länder under senare år. USA:s dåvarande president Ronald Reagan
            gav 1986 alla illegala invandrare uppehållstillstånd. Amnestin
            var beräknad att omfatta hela två miljoner människor. Tidigare
            i år har det genomförts amnestireformer i Belgien (50 600 personer)
            och Spanien (85 000 personer). Exemplen från USA, Belgien och
            Spanien visar på möjligheten att genomföra en svensk amnestireform.
            Det handlar i slutändan om politisk vilja och politiska prioriteringar.
          </p>
          <p xml:id="i-3LoUuYk6WwmWa6dJgSBLT5">
            Regeringen är enligt utlänningslagen 2 kap. 14 § bemyndigad att
            meddela föreskrifter om uppehållstillstånd av humanitära skäl.
            Detta lagstadgande riktar sig mot hela grupper av flyktingar,
            och därmed skulle alltså en kollektiv amnesti kunna utfärdas för
            samtliga gömda flyktingar.
          </p>
          <p xml:id="i-Buj3KWj92F9DfpW8U4ujQ9">
            Är migrationsministern redo att bevilja amnesti och ge uppehållstillstånd
            för de människor i landet som gömmer sig undan avvisning?
          </p>
        </div>
      </div>
    </body>
  </text>
</TEI>
