<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0078">
  <teiHeader>
    <fileDesc>
      <titleStmt>
        <title>det ekologiska samhället</title>
        <author>Ericsson, Dan (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>det ekologiska samhället till miljöminister Kjell Larsson om det ekologiska samhället</title>
          <idno type="rdwebb">GN1078</idno>
          <ref type="dokument_url_text">http://data.riksdagen.se/dokument/GN1078/text</ref>
          <ref type="dokument_url_html">http://data.riksdagen.se/dokument/GN1078</ref>
          <ref type="dokumentstatus_url_xml">http://data.riksdagen.se/dokumentstatus/GN1078</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UDXM9dqeHhySJV3ZevrZPw</idno>
            <persName>Ericsson, Dan (kd) </persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-7v6CUp7jGTSzb7yMVKYHtL" corresp="i-9ih4smVvRYKCMas4i52Xiw">
          <date when="1999-11-16"/>
        </correspAction>
        <correspAction type="answered" xml:id="i-SZffdGMJMLeGsqfh65Gkne" corresp="i-9ih4smVvRYKCMas4i52Xiw">
          <date when="1999-11-23"/>
        </correspAction>
        <correspAction type="sent" xml:id="i-Ue9KMc3ZtKgNiFh9JSeFf1" corresp="i-UDXM9dqeHhySJV3ZevrZPw">
          <date when="1999-11-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-K9WVoDyAezykidJepLofiV">
            den 10 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DrQEbQpfZjs98vZKhVs5aA">
            Interpellation 1999/2000:78 av Dan Ericsson (kd) till miljöminister
            Kjell Larsson om det ekologiska samhället
          </p>
          <p xml:id="i-6N8N7HpBWayysBKUr5NA6k">
            Under sjuttiotalet lärde vi oss att hålla Sverige rent genom
            städkampanjer genomförda av Stiftelsen Håll Sverige Rent. I dag
            arbetar denna stiftelse fortfarande med utbildning, kampanjer
            och information till skolor, organisationer och näringsliv för
            ett ökat miljöansvar. Stiftelsen leder och utvecklar miljöarbetet
            i ca 500 s.k. Grön Flagg-skolor och förskolor. Denna verksamhet
            är i dag väl förankrad i skolor och förskolor och projektet har
            en lång erfarenhet av miljöarbetet. För att förenkla det administrativa
            och samtidigt förstärka miljöarbetet i skolorna bör Grön Flagg-projektet
            samordnas med Skolverkets miljöskolaprojekt.
          </p>
          <p xml:id="i-K94HzdtvuExCoLCQ6itTUG">
            Det är viktigt att ha regler och riktlinjer för hur vi ska ta
            hand om vårt växande avfall. Som konsument eller producent måste
            man veta vad som är miljömässigt riktigt. Gemensamma regler, information,
            vilja och incitament måste finnas för strävan mot ett ekologiskt
            hållbart samhälle.
          </p>
          <p xml:id="i-EQ6QHhGQrgDK7zQpnPmV2x">
            Kristdemokraternas kvinnoförbund i Örebro län har väckt frågan
            om våra sopor och hanterandet av vårt skräp. Det föranleder mig
            att fråga:
          </p>
          <p xml:id="i-Aw8LxW95tAnJAWKZnKu3ru">
            Är det självklart att det blir en minskning av avfallsströmmen
            i och med att vi konsumenter källsorterar? Är det framgångsrik
            källsortering vi talar om när en konsument måste sortera en restprodukt
            i tre fraktioner? Har konsumenten haft något val vid inköpet,
            nämligen valet av miljöanpassad förpackning, då en komplicerad
            förpackning oftast erbjuder ett lägre pris på produkten? Konsumenten
            måste få en chans att själv få välja förpackning till sin produkt
            utan att behöva välja en dyrare förpackning.
          </p>
          <p xml:id="i-VcnzmURkmP44ZVU6dYpGy">
            En möjlighet för att underlätta för konsumenten är att ha enhetliga
            förpackningar eller förpackningar med anvisningar om hur den ska
            sorteras. Det skulle vara ett alternativ för att få utvecklingen
            att gå mot rätt håll.
          </p>
          <p xml:id="i-UopRmf399LGNfvjK7eXe9w">
            Om vi ska ha en ekologiskt hållbar avfallshantering med långsiktigt
            perspektiv måste detta kopplas till kemikaliehanteringen och det
            faktum att det i våra produkter ingår en mängd med kemikalier
            som måste tas om hand. Industrins källsortering fungerar bra och
            industrin har tagit på sig ansvaret att arbeta för ett ekologiskt
            hållbart samhälle. Men omställningstiden för industrin är lång
            och anpassning samt hänsynstagande till andra länder och dess
            kunder kräver tid och resurser. Vi kristdemokrater menar att incitamenten
            till industriernas omställning måste öka. Ska vi kunna fortsätta
            att vara framgångsrika inom miljöområdet måste det finnas möjlighet
            för utveckling och forskning. Vi har i Sverige hög kompetens och
            mycket stor vilja att driva vårt samhälle mot det ekologiskt hållbara.
            Detta är ett område där vi kan vara ett föregångsland.
          </p>
          <p xml:id="i-QGB86T6E72QrXZj3T2edWJ">
            Mina frågor till miljöministern är:
          </p>
          <p xml:id="i-QfCL1BVLdCHf8sAGMF7ELp">
            Kommer åtgärder att vidtas för att samordna Grön Flagg-projektet
            med Skolverkets miljöskolaprojekt?
          </p>
          <p xml:id="i-TQuLXTRfxamHt19TXhayvM">
            Vilka åtgärder kommer ministern att vidta för att ånyo lyfta
            frågan om att hålla Sverige rent hos allmänheten, skolor och organisationer?
          </p>
          <p xml:id="i-HQtXvf1Lj9cQc5zZD9vL35">
            Vilka åtgärder kommer ministern att vidta för att producenten
            ska kunna erbjuda en produkt med en mer miljöanpassad förpackning
            till ett överkomligt pris så att konsumenten verkligen får möjlighet
            att välja en miljömässigt riktig förpackning?
          </p>
          <p xml:id="i-5d3kmqaSgqVatWu3bQg7ux">
            Kommer ministern att vidta åtgärder för att sorteringsanvisningar
            ska finnas på förpackningar?
          </p>
          <p xml:id="i-JrMbJmkWAEKSsjnmbXsEFY">
            Vilka åtgärder kommer ministern att vidta för att öka incitamenten
            för industriernas omställning till det ekologiskt hållbara samhället?
          </p>
        </div>
      </div>
    </body>
  </text>
</TEI>
