<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0410">
  <teiHeader>
    <fileDesc>
      <titleStmt>
        <title>arbetslöshet bland invandrare</title>
        <author>Narti, Ana Maria (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>arbetslöshet bland invandrare till statsrådet Mona Sahlin om arbetslöshet bland invandrare</title>
          <idno type="rdwebb">GN10410</idno>
          <ref type="dokument_url_text">http://data.riksdagen.se/dokument/GN10410/text</ref>
          <ref type="dokument_url_html">http://data.riksdagen.se/dokument/GN10410</ref>
          <ref type="dokumentstatus_url_xml">http://data.riksdagen.se/dokumentstatus/GN10410</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <persName>Narti, Ana Maria (fp) </persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Dz6uJQLc9Khgt1NJ7vdNtW" corresp="i-GFJcxAB9fyzG2VN1HakscJ">
          <date when="2000-05-09"/>
        </correspAction>
        <correspAction type="sent" xml:id="i-9hFQsQbgkFrnBLuoziKAVp" corresp="i-4SAiMdwrEthd2M8z2yjtkv">
          <date when="2000-04-28"/>
        </correspAction>
        <correspAction type="answered" xml:id="i-WjuGqHYSXWGRcvZAgcxuoC" corresp="i-HP26Ex6XfZD2gozC8P6pdm">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-XSrLuyX6pcdvfR9nGZPjUN">
            den 28 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RndFarmHaKK83F8mAVs7x6">
            Interpellation 1999/2000:410 av Ana Maria Narti (fp) till statsrådet
            Mona Sahlin om arbetslöshet bland invandrare
          </p>
          <p xml:id="i-HG4nZAsooy7tE2C8VEA3Mw">
            En stor omstrukturering av arbetsmarknadspolitiken äger rum.
            En hel rad dokument presenterar denna förändring @ inklusive regeringens
            proposition 1999/2000:98 Förnyad arbetsmarknadspolitik för delaktighet
            och tillväxt.
          </p>
          <p xml:id="i-V1p63bDpT1t7pTYgzXGtA8">
            Men läsningen av dessa dokument reser många frågor: De talar
            genomgående om arbetslösa som får anställning eller erbjuds utbildning
            och praktik och om arbetsmarknadspolitiken som ger människorna
            kompetens.
          </p>
          <p xml:id="i-Lm9cZHUdwZGC7Y3r95hxbj">
            Individerna och grupperna presenteras som mer eller mindre passiva
            mottagare av arbetstillfällen och utbildning, åtgärder och kompetens.
            Näringsdepartementets experter verkar tro på en stor arbetsmarknadspolitisk
            apparat som frikostigt delar ut nya jobb och skänker bort kompetens
            och kunskap. Att människor som drabbas av arbetslöshet har förmåga
            att axla ansvar, att de själva kan skapa nya arbetstillfällen
            genom att finna nya arbetssätt eller lansera starka affärsidéer
            verkar inte ingå i de tänkesätt som inspirerar förändringarna
            i politiken. Ordet "delaktighet" upprepas ofta i alla möjliga
            dokument, men förblir tomt, utan förankring i konkreta modeller
            för en riktig ömsesidig kommunikation mellan arbetsförmedlare
            och arbetslösa.
          </p>
          <p xml:id="i-CWjycuQpLFgcNiRs4Ggnnj">
            Fraserna om de personliga handlingsplanerna som ska frälsa folket
            från arbetslöshet övertygar inte. Sådana planer har under år ingått
            i den metodik som arbetsförmedlingarna uppmuntras följa, men t.o.m.
            regeringens arbetsmarknadspolitiska proposition erkänner att planerna
            ofta har varit till intet förpliktigande byråkratiska produkter.
            "I många fall har kvaliteten och delaktigheten i handlingsplanerna
            ifrågasatts." Allt detta leder till en slutsats: Den förnyelse
            av arbetsmarknadspolitiken som med så stora ord annonseras ser
            inte de arbetslösa som levande mänskliga varelser med egen vilja
            och egen energi utan fortsätter @ som många andra tidigare författade
            socialdemokratiska skrivelser @ att beskriva folk utan anställning
            som en opersonlig massa. Statens arbetsmarknadspolitik är kallad
            att "åtgärda" alla dessa anonyma varelsers passivitet och isolering.
          </p>
          <p xml:id="i-WFX1xQ6HPL17xRY7tVk569">
            Det som mest förvånar både i den aktuella propositionen och i
            AMS rapporter och förslag är avsaknaden av en analys om det segregerade
            arbetslivet. Invandrarnas arbetslöshet nämns upprepade gånger,
            men inget utrymme ges till en djupare diskussion om den. Varför
            somalier eller irakier har så svårt att tränga in i det produktiva
            livet, hur det kommer sig att högre utbildade invandrare saknar
            arbete i mycket större utsträckning än svenskar med likvärdig
            kompetens t.o.m. när det gäller yrken med uppenbar brist på arbetskraft,
            varför det finns ytterst få utomlandsfödda bland t.ex. lärare;
            dessa frågor ställs inte.
          </p>
          <p xml:id="i-TG3GRk3Z7X8yJQSuTChfpf">
            Vi inom Folkpartiet tror att många svårigheter när det gäller
            integration i arbetslivet har sina rötter i en överdriven tilltro
            till storskalig samhällsplanering. Invandrarnas arbetslöshet började
            växa under 80-talet mitt under högkonjukturen. Då hade ett system
            för mottagning av nyanlända cementerats @ ett system som först
            krävde långa väntetider i flyktingförläggningar och sedan rekommenderade
            kommunplacering finansierad genom socialbidrag. På 80-talet kunde
            man på socialkontor och arbetsförmedlingar träffa tjänstemän som
            på fullt allvar tyckte att fem år av svenskundervisning och liv
            på olika komvuxkurser är absolut nödvändigt för "anpassning" till
            det svenska samhället. Dessa tjänstemän verkade inte förstå att
            fem år utan inkomstbringande verksamhet fullständigt diskvalificerar
            invandrarna i personalchefers och arbetsgivares ögon. Den färska
            svenska arbetslivserfarenheten är ju den högsta meriten för den
            som söker jobb. Människor bundna till alla slags introduktionsprogram
            utan kontakt med arbetslivet förlorade enormt mycket på detta.
          </p>
          <p xml:id="i-2napYqkiFHy7wXYANUn98P">
            Frågan som de nya förslagen reser är: Kan den nya obligatoriska
            aktivitetsgarantin plötsligt och utan särskilda förberedelser
            ersätta den långa passivitet i vilken många permanent arbetslösa
            hittills har levt? Att binda ett lågt bidrag till tvångssysslor
            kan förvärra situationen. Andra allvarliga invändningar mot aktivitetsgaranti
            och rekryteringsstöd har att göra med undanträngningen av riktiga
            jobb, ett känt fenomen. Hur många riktiga jobb riskeras när en
            hel armé av nästan gratis arbetskraft erbjuds till arbetsgivarna?
          </p>
          <p xml:id="i-3i2DiSvAJ7LahPwsMbfRsu">
            De personer som strängt kommenderas fram till ett arbetet med
            ytterst låga ersättningar får anledning att undra vart den svenska
            respekten för den personliga integriteten har tagit vägen. De
            etniska relationerna hotar att förfalla.
          </p>
          <p xml:id="i-Puk7GMaET8WEdGLnHr87Z4">
            Vi socialliberaler har under år hävdat att människovärdet kränks
            när människor tvingas leva i bidragens sociala tomrum. Vi ser
            det anständigt betalda arbetet som en levande länk mellan människor,
            vi betraktar de passiviserande socialbidragen som en kontraproduktiv
            lösning på försörjningsfrågan. Men vi är tveksamma gentemot en
            politik som i någorlunda försiktiga formuleringar förespråkar
            tvångsarbete. Självklart skulle uppmuntran och lättnader för företagen
            leda till betydligt bättre resultat, framför allt därför att det
            är företag som skapar riktiga jobb.
          </p>
          <p xml:id="i-LshTVLubXRPjd6C6h5GkwY">
            När denna interpellation skrivs diskuteras att bristen på arbetskraft
            under en snar framtid kommer att bli ett allvarligt hot mot samhället
            och import av arbetskraft förespråkas. Det är viktigt att påpeka
            att i Sverige i dag lever en stor mängd högt utbildade invandrare
            som under mycket långa tider inte har kunnat försörja sig inom
            det egna yrket. Att nu börja planera eller t.o.m. verkställa import
            av arbetskraft betyder att slå alla dessa människor rakt i ansiktet,
            att definitivt döma dem till kroniskt och förnedrande bidragsberoende.
          </p>
          <p xml:id="i-5Ag8BBF58nsSMBdd8eLr5h">
            Med tanke på alla dessa fakta vill jag påminna det ansvariga
            statsrådet om vissa positiva erfarenheter som arbetslösa invandrare
            har kunnat göra efter Sveriges inträde i EU. Först med stöd av
            pengar från socialfonden mål 3 @ mycket mindre pengar än de astronomiska
            summor Sverige lägger i AMS-systemet @ kunde vissa invandrargrupper
            lägga fram egna projektförslag och driva igenom egna program.
            Dessa experiment har inte varit många @ mindre än 1 % av de genomförda
            projekten skapades och genomfördes av invandrare; dock har de
            bevisat att människor växer avsevärt när de får agera efter de
            idéer och handlingsplaner som de själva har tänkt ut och omsatt
            i praktik och när de bär hela ansvaret för verksamhetens ekonomiska
            grund.
          </p>
        </div>
        <div type="ipQuestion">
          <p xml:id="i-LR8Fatq4aiwQaYxgaFi5xS">
            De frågor som jag nu ställer har som centralpunkt invandrarnas
            äkta delaktighet i kampen mot arbetslöshet.
            <list rend="unordered">
              <item>
                1. Vad gör statsrådet för att öppna vägen till egen makt @ på
                EU:s språk empowerment @ för långvarigt arbetslösa invandrare?
              </item>
              <item>
                2. De flesta av de nya planerna och åtgärderna kommer att genomföras
                uppifrån och ned, med exakta planer och detaljkontroll från länsarbetsnämnder
                och arbetsförmedlingar @ hur tänker statsrådet öppna rum för experiment
                som verkligen startar nedifrån och upp?
              </item>
              <item>
                3. Avser statsrådet uppmuntra och ge konkret stöd till de grupper
                som redan under första perioden med EU-projekt har skapat egna
                arbetsmetoder och egna nätverk i kampen mot arbetslöshet och på
                vilket sätt gestaltas detta konkreta stöd?
              </item>
              <item>
                Vilka nya åtgärder avser regeringen att vidta för att underlätta
                denna övergång i arbetsmarknadspolitikens nya strukturer?
              </item>
            </list>
          </p>
        </div>
      </div>
    </body>
  </text>
</TEI>
