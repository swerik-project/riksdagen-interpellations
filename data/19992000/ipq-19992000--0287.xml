<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0287">
  <teiHeader>
    <fileDesc>
      <titleStmt>
        <title>folkhälsoarbetet</title>
        <author>Gustafsson, Lars (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>folkhälsoarbetet till socialminister Lars Engqvist om folkhälsoarbetet</title>
          <idno type="rdwebb">GN10287</idno>
          <ref type="dokument_url_text">http://data.riksdagen.se/dokument/GN10287/text</ref>
          <ref type="dokument_url_html">http://data.riksdagen.se/dokument/GN10287</ref>
          <ref type="dokumentstatus_url_xml">http://data.riksdagen.se/dokumentstatus/GN10287</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KGqrEB2Pzg8goYxy9CcDhd</idno>
            <persName>Gustafsson, Lars (kd) </persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-TnH1mTkEY8h243Ukm12b9A" corresp="i-ESKbhHz2VETwMj9meYcmxk">
          <date when="2000-03-14"/>
        </correspAction>
        <correspAction type="sent" xml:id="i-BV7jKEMKhw44ApvocWWfPK" corresp="i-KGqrEB2Pzg8goYxy9CcDhd">
          <date when="2000-03-10"/>
        </correspAction>
        <correspAction type="answered" xml:id="i-MkLRJVC5sukr6qng6poVGX" corresp="i-ESKbhHz2VETwMj9meYcmxk">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-SkWFbMFDFKLKNARrRqqb4e">
            den 10 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Ktso8NbtLigKDyRZ5Nh8jD">
            Interpellation 1999/2000:287 av Lars Gustafsson (kd) till socialminister
            Lars Engqvist om folkhälsoarbetet
          </p>
          <p xml:id="i-TvaC8JSzW3EiHZZWePDY55">
            Flera rapporter och undersökningar, t.ex. Nationella folkhälsokommitténs
            betänkande Hälsa på lika villkor, har visat att det generella
            hälsotillståndet i Sverige är gott, även vid en internationell
            jämförelse. Samma rapporter visar också att vissa grupper av befolkningen
            mår sämre. I dessa grupper ingår bl.a. arbetslösa, socialbidragstagare
            och ensamstående kvinnor med barn. Bland barn och ungdomar ökar
            den psykiska ohälsan. Den stressrelaterade ohälsan medför också
            ett allt större hot mot den enskildes hälsotillstånd. De människor
            som drabbats av ohälsa uppvisar ofta en komplex problembild med
            dålig ekonomi och sociala komplikationer. Människor som hamnat
            i liknande situationer måste givetvis erhålla hjälp från samhället.
            Men detta bör också öka insikten om behovet av förbättringar i
            det förebyggande folkhälsoarbetet. Hälsoundersökningarna visar
            att problemen och frågeställningarna griper över flera sektorer.
            Detta borde leda till insikten att forskning och åtgärder på området
            inte kan avgränsas till enskilda myndigheter och institutioner.
            Under nuvarande organisationsstrukturer arbetar ofta olika statliga
            instanser och myndigheter parallellt med samma eller närbesläktade
            frågeställningar. Man kan ifrågasätta om detta är det mest rationella
            och resurseffektiva arbetssättet. Dessutom arbetar också regionala
            och lokala enheter med samma frågor.
          </p>
          <p xml:id="i-SdLCGNpt2fjHWcEPdDA3bJ">
            Under den relativt korta historia som det förebyggande folkhälsoarbetet
            fått en framträdande position har insatserna fokuserats på det
            kroppsliga. Omfattande satsningar på rådgivning och information
            har inriktats på kost, motion, fysisk miljö, skaderisker, droger,
            alkohol, smittorisker och olika preventioner.
          </p>
          <p xml:id="i-CfmTSzEZ1jcqxQyoQmJdim">
            Välfärd och välbefinnande har ofta definierats i ekonomiska termer.
            Nu visar det sig allt tydligare att detta är en förenklad definition.
            God ekonomisk och materiell status är ingen garant för välbefinnande.
            Den psykiska hälsan påverkar såväl det fysiska och mentala som
            det faktiska hälsotillståndet. Perspektiv och framtida insatser
            i folkhälsoarbetet måste vidgas till att omfatta hela människans
            livssituation.
          </p>
          <p xml:id="i-YSHqSgh4DCeEx1W8gPAxUj">
            Sekundärpreventionen kunde förbättras på flera områden. Vid kontakter
            med sjukvården är människors reception och motivation oftast som
            störst.
          </p>
          <p xml:id="i-AzZ3VkpcHWeRGmqBZ17QbJ">
            Ser man till sociala, psykiska och psykosomatiska problem ökar
            dessa markant särskilt bland lågutbildade kvinnor. En TCO-undersökning
            visar att sjuktalet ökar mest bland kvinnor och ökningen är störst
            bland långtidssjukskrivna. Dubbelt så många kvinnor som män använder
            regelbundet sömnmedel. Andra undersökningar visar på upplevelse
            av otillräcklighet i rollen som både försörjare och förälder.
          </p>
          <p xml:id="i-LCsx2P8Siv1yMvWEaLai1">
            Den psykiska ohälsan bland barn och ungdomar ökar oroväckande.
            En bidragande orsak är stress, vilken kan relateras till familjesituationen.
            Bland orsakerna nämns hög äktenskaplig rörlighet, svag ekonomi
            och för lite tid med barnen. Flera forskare har påtalat det allvarliga
            med den ökade stress som enskilda och familjer utsätts för i vårt
            samhälle. Konsekvenser är utslagning och långtidssjukskrivning.
          </p>
          <p xml:id="i-R8qZ9jdh9NTLDDQYUU4Q4W">
            Bristen på tid drabbar även de äldre genom stressad personal,
            minskad vårdtid och ensamhet.
          </p>
          <p xml:id="i-TdyAyBsd4p3FhJM4L9G7hN">
            Kvinnornas hälsosituation måste bättre lyftas fram i arbetet
            för en bättre folkhälsa där även de sociala och icke-materiella
            värdena får en mer framträdande roll.
          </p>
          <p xml:id="i-Biym9GhbFM9LBxsskMoSz3">
            Med anledning av ovanstående vill jag ställa följande frågor:
          </p>
          <p xml:id="i-MiuYbBcjTV9tWeNgm36FN9">
            Vilka åtgärder avser statsrådet vidta för att särskilt lyfta
            fram kvinnors hälsoproblem i folkhälsoarbetet?
          </p>
          <p xml:id="i-FQcoQWVLmf1qiSNagFyq1J">
            Vilka åtgärder avser statsrådet vidta för att den psykiska hälsan
            bland barn och ungdomar förbättras?
          </p>
          <p xml:id="i-FE16svRdW2JWf3L9Nina1G">
            Vilka åtgärder avser statsrådet vidta för att komma till rätta
            med det ökade antalet stressrelaterade sjukdomar?
          </p>
          <p xml:id="i-3UVpZnKcxXu9poPCtz5it5">
            Vilka åtgärder avser statsrådet vidta för att lyfta fram de icke-materiella
            värdenas betydelse för hälsan?
          </p>
          <p xml:id="i-Xj36K7PM8mDiWy5axxd9zJ">
            Vilka åtgärder avser statsrådet vidta för att bättre samordna
            folkhälsoarbetet på statlig nivå med de lokala och regionala enheterna
            och för att tillvarata dessas kompetens?
          </p>
        </div>
      </div>
    </body>
  </text>
</TEI>
