<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0368">
  <teiHeader>
    <fileDesc>
      <titleStmt>
        <title>svenska läkare med invandrarbakgrund inom vården</title>
        <author>Papadopoulos, Nikos (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>svenska läkare med invandrarbakgrund inom vården till socialminister Lars Engqvist om svenska läkare med invandrarbakgrund inom vården</title>
          <idno type="rdwebb">GN10368</idno>
          <ref type="dokument_url_text">http://data.riksdagen.se/dokument/GN10368/text</ref>
          <ref type="dokument_url_html">http://data.riksdagen.se/dokument/GN10368</ref>
          <ref type="dokumentstatus_url_xml">http://data.riksdagen.se/dokumentstatus/GN10368</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SYmctpvT7BxsqFzwPADUfw</idno>
            <persName>Papadopoulos, Nikos (s) </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-MmBsw3C1VaxvAHzW2fXe7j" corresp="i-ESKbhHz2VETwMj9meYcmxk">
          <date when="2000-05-09"/>
        </correspAction>
        <correspAction type="sent" xml:id="i-JknfyXHoc7LukD13JyP21Z" corresp="i-SYmctpvT7BxsqFzwPADUfw">
          <date when="2000-04-26"/>
        </correspAction>
        <correspAction type="answered" xml:id="i-8sY2UaTvT3Qc9PTJJ4Dq2i" corresp="i-ESKbhHz2VETwMj9meYcmxk">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-KRjwMWTVkYtFhGrYkH1W7J">
            den 18 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EpmSeCXTEBBMRYfJjgbMH7">
            Interpellation 1999/2000:368 av Nikos Papadopoulos (s) till socialminister
            Lars Engqvist om svenska läkare med invandrarbakgrund inom vården
          </p>
          <p xml:id="i-JP73SGSvDCd1AYHYytDdEJ">
            Orsaken till att jag tar upp frågan i den här interpellationen
            är att jag har träffat representanter för Afrikanska Läkarförbundet
            och diskuterat ett för dem och samhället i övrigt angeläget problem.
          </p>
          <p xml:id="i-VHjvAT3Yec99iLysEvARYb">
            De har framfört starka klagomål på det orättvisa sätt som de
            upplever att myndigheter bemöter dem genom ett som man upplever
            fyrkantigt system för examination och validering av deras kunskap
            som läkare. Detta samtidigt som man är medvetna om den brist på
            läkare och annan sjukvårdspersonal som finns i Sverige i dag.
          </p>
          <p xml:id="i-MgieXWQfePxFWhrF1J9qRY">
            I Afrikanska Läkarförbundet finns 109 utbildade läkare. Alla
            har gjort den s.k. sjukvårdssvenskan men inte försökt att göra
            Socialstyrelsens kunskapsprov. Anledningen till detta är att examensformen
            @ multiple choice @ är okänd för de flesta. Samtidigt har man
            bara rätt att skriva examensprovet två gånger, vilket gör det
            naturligt att få anmäler sig för att inte riskera att misslyckas.
          </p>
          <p xml:id="i-DVRzP3JGyC9PKGcdkVyNdG">
            Afrikanska Läkarförbundet har föreslagit ett pilotprojekt tillsammans
            med svenska myndigheter, för att hjälpa afrikansk hälso- och sjukvårdspersonal
            att slussas in i arbetslivet i Sverige. Erfarenheter från ett
            sådant projekt kan i sin tur användas gentemot invandrargrupper
            för att hjälpa till att slussa färdigutbildad arbetskraft in i
            det svenska arbetslivet.
          </p>
          <p xml:id="i-Xnv2h4ymetnF8jQMvELBTb">
            Den afrikanska gruppen i Sverige är den invandrargrupp som har
            den största andelen arbetslösa. Totalt omfattar gruppen över 50
            000 personer och utgör därmed en stor grupp i dagens mångkulturella
            Sverige. För många av dessa personer skulle det vara bra att ha
            möjlighet till kontakt med sjukvårdspersonal som delar deras kulturella
            bakgrund. Genomgående måste det mångkulturella Sverige omfatta
            hela samhället och inte bara, som situationen i stort är i dag,
            den okvalificerade servicesektorn.
          </p>
          <p xml:id="i-Ho2gh9eyWjtccPmeUhpzKt">
            Denna dagens verklighet strider mot den framtidsbild som finansminister
            Bosse Ringholm målat upp, att med satsningarna i vårbudgeten ska
            många nya svenskar kunna slussas in i arbetslivet. Visionen upprepades
            av näringsminister Björn Rosengren när han som huvudtalare på
            Stockholms Arbetarkommuns årsmöte betonade att vi måste ta hand
            om våra invandrare och använda deras resurser på rätt sätt.
          </p>
          <p xml:id="i-V1JukouwSXiThhLPTj9dhi">
            Det är en nödvändighet att vi har läkare och sjuksköterskor så
            att den svenska vården kan ge trygghet till sjuka och äldre. Något
            som är en grundläggande princip för oss socialdemokrater. Samtidigt
            har vi i Sverige ca 1 500 läkare som antingen går arbetslösa eller
            säljer korv, städar, kör taxi. Detta när många landstingspolitiker
            reser runt Europa för att locka hälso- och sjukvårdspersonal till
            Sverige.
          </p>
          <p xml:id="i-W8wjHYWtyxGq7WeorPFjv6">
            I dagsläget diskuteras möjligheterna att importera läkare utifrån,
            bl.a. från Polen. Det är måhända en nödvändighet för att tillgodose
            de behov vården har av arbetskraft. Samtidigt måste vi ta till
            vara de läkare och sjuksköterskor som redan finns i Sverige och
            som kan språket. Dessa personer måste få en möjlighet att utöva
            sitt yrke.
          </p>
          <p xml:id="i-CgbsvWWMuK7r1L69dRBuVf">
            Med anledning av ovanstående vill jag fråga socialminister Lars
            Engqvist:
          </p>
          <p xml:id="i-7q9eT7zsXzjvGEDAGoPkjL">
            Vilka initiativ avser socialministern ta, för att möjliggöra
            för sedan länge i Sverige bosatt sjukvårdspersonal med invandrarbakgrund,
            att komplettera sin utländska utbildning så att de uppfyller Socialstyrelsens
            krav?
          </p>
          <p xml:id="i-7gnYURp1Kyr1r6zSU1J28q">
            Är socialministern beredd att verka för att svenska myndigheter
            tillsammans med olika invandrarorganisationer i Sverige initierar
            pilotprojekt i syfte att finna nya vägar att examinera läkare
            med utländsk utbildning?
          </p>
        </div>
      </div>
    </body>
  </text>
</TEI>
