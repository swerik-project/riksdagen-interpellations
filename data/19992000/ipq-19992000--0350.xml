<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0350">
  <teiHeader>
    <fileDesc>
      <titleStmt>
        <title>utvecklingen i Västshara</title>
        <author>Zetterberg, Eva (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>utvecklingen i Västshara till utrikesminister Anna Lindh om utvecklingen i Västshara</title>
          <idno type="rdwebb">GN10350</idno>
          <ref type="dokument_url_text">http://data.riksdagen.se/dokument/GN10350/text</ref>
          <ref type="dokument_url_html">http://data.riksdagen.se/dokument/GN10350</ref>
          <ref type="dokumentstatus_url_xml">http://data.riksdagen.se/dokumentstatus/GN10350</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Kytbd3WZfQeKTPffXjTEpk</idno>
            <persName>Zetterberg, Eva (v) </persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-NYL1ETaKSoBZKqsiAHqgF1" corresp="i-S7LcGmD5NuSMrFDW8LBeJ1">
          <date when="2000-04-25"/>
        </correspAction>
        <correspAction type="sent" xml:id="i-NCGbK3cxd6N8zUr4JCYjac" corresp="i-Kytbd3WZfQeKTPffXjTEpk">
          <date when="2000-04-13"/>
        </correspAction>
        <correspAction type="answered" xml:id="i-Y4muWtxFzxZvyiQPeERifu" corresp="i-S7LcGmD5NuSMrFDW8LBeJ1">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-WB8ywBZXAxEiN6bRvKWotA">
            den 13 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9QW2xYa6UUeiyWG1QtpwGt">
            Interpellation 1999/2000:350 av Eva Zetterberg (v) till utrikesminister
            Anna Lindh om utvecklingen i Västshara
          </p>
          <p xml:id="i-XLtea69ZtnvbCMiNbKyb8M">
            I 25 år har Västsaharas folk kämpat för att nå nationell självständighet.
            Efter det att Spanien lämnade Västsahara 1975 har det varit annekterat
            av Marocko. Strax därefter inledde befrielserörelsen Polisario
            kampen för ett självständigt Marocko. I närmare 20 år var det
            frågan om en väpnad kamp mot de marockanska ockupanterna. 1991
            slöts ett vapenstillestånd och man inledde långa och svåra diskussioner
            om Västsaharas framtid genom ett folkomröstningsförfarande. Den
            16 september 1997 lyckades Polisario, Västsaharas befrielseorganisation,
            och den marockanska regeringen, under FN:s och James Bakers ledning,
            komma överens om ett folkomröstningsförfarande, som båda sidor
            kunde acceptera.
          </p>
          <p xml:id="i-YZEZix6HiUXTatCN8k7mSB">
            Enligt överenskommelsen skulle en registreringsprocedur av röstberättigade
            och en folkomröstning genomförts till december 1998. Sedan dess
            har den flera gånger skjutits upp.
          </p>
          <p xml:id="i-Rqv7PdhuTAhR6WY5UwsUWv">
            Strax före millennieskiftet såg det äntligen ut som om en folkomröstning
            skulle kunna bli verklighet under sommaren år 2000. Marocko förhalade
            emellertid åter tidpunkten för en folkomröstning genom att hävda
            att registrerings- och överklagningsproceduren när det gällde
            vilka som skulle vara röstberättigade inte var fullständigt genomförd.
          </p>
          <p xml:id="i-Snjo62G3PapLAHMUnEzLYX">
            FN-rapporter
          </p>
          <p xml:id="i-YTB2MuBjRZf6DnzkPPypGX">
            I en rapport till FN:s säkerhetsråd den 7 december 1999 förklarades
            att en folkomröstning inte var möjlig förrän tidigast år 2002.
            I en senare rapport den 17 februari 2000 från generalsekreteraren
            till FN:s säkerhetsråd framgår det att det är tveksamt huruvida
            en folkomröstning över huvud taget är möjlig att genomföra.
          </p>
          <p xml:id="i-TDgnfjfhNEbaHcyZmsb2qv">
            Under årens lopp har Marocko bedrivit en intensiv inflyttningspolitik
            och låtit marockaner flytta till Västsahara för att sedan kräva
            att dessa ska få delta i folkomröstningen om Västsaharas framtid.
            Det torde vara alldeles orimligt att låta en sedan några år inflyttad
            befolkning bestämma ett annat folks framtid. Det är en provokation
            mot det sahariska folket och mot FN.
          </p>
          <p xml:id="i-Bq6tF3DJg2ovM4GCwgZ2Js">
            Situationen i flyktinglägren
          </p>
          <p xml:id="i-KKjJDVLQbb8AJuRdhbxxdp">
            Under den allra senaste tiden har det kommit rapporter om att
            livsmedelstillgången i de sahariska lägren i Algeriet snabbt håller
            på att försämras. Representanten för tyska hjälporganisationer
            förklarade den 14 mars inför EU-parlamentets internationella grupp
            att man bara har baslivsmedel till slutet av mars månad, att barnadödligheten
            ökat dramatiskt och kvinnors dödlighet i samband med förlossningar
            ökat starkt. Det rapporterades också att samarbetet mellan FN:s
            hjälporganisationer och EU:s katastroforganisation ECHO fungerar
            dåligt. ECHO har fått en ny chef och man lider av personalbrist.
            Det kommer att dröja innan arbetet åter kommer i gång. Under tiden
            sitter 250 000 människor övergivna i den sahariska öknen. Det
            torde därför vara ytterst angeläget att Sverige utökar sitt bistånd
            till Västsahara snarast och innan en svältkatastrof i Västsahara
            är ett faktum.
          </p>
          <p xml:id="i-SYmj2tVUQ6g9PKWxwhgG6">
            Situationen i de ockuperade områdena
          </p>
          <p xml:id="i-AW4ZknV4WB9VdZveQbvUC5">
            Situationen i Västsahara är mycket oroande. Västsahariernas tålamod
            håller på att tryta, vilket framgår av de demonstrationer som
            inträffat i Smara och El-Aaiun och där demonstranterna bemötts
            med stor brutalitet av marockansk militär och polis. Sahariska
            studenter har även demonstrerat i Rabat och Marrakesh. Polisens
            ingripande var även där präglat av övervåld.
          </p>
          <p xml:id="i-NQUMJFQ8GFNSmPgwjxf7dt">
            EU och Västsahara
          </p>
          <p xml:id="i-EBskK7ocWZkgMDZER7EwSK">
            Inom EU är inställningen, trots positiva uttalanden från EU-parlamentet
            i frågan om Västsaharas självständighet, inställningen till konflikten
            mellan Marocko och Västsahara likafullt splittrad. De handelsavtal
            med Marocko som EU slutit och när det gäller fiskerättigheterna
            utanför Västsaharas kust väger för flera länder tyngre än rätten
            till självbestämmanderätt för Västsaharas folk.
          </p>
          <p xml:id="i-CrYAaV5JVo9hQ8FvpK9boG">
            En politik grundad på vissa EU-länders eller lobbygruppers snäva
            ekonomiska intressen kan få allvarliga konsekvenser. Politisk
            oro och otålighet från saharisk sida kan leda till alltmer omfattande
            militära ingripanden. De marockanska trupperna är vida överlägsna
            Polisarios i antal och i fråga om utrustning.
          </p>
          <p xml:id="i-9CqF8uLQznxX9XCidmeUgz">
            Det internationella samfundet var oförberett och till en början
            handlingsförlamat inför de massakrer som inträffade på Östtimor
            efter folkomröstningen. Många varnar för att något liknande ska
            hända i Västsahara @ och då kanske redan innan en folkomröstning
            ägt rum.
          </p>
          <p xml:id="i-4t3acfk37NQX8Q7MrpqCQj">
            Sveriges position
          </p>
          <p xml:id="i-YWkCGNr4wZ8eBHcyZAToLs">
            Sveriges politik ter sig när det gäller situationen i Västsahara
            vacklande. Sverige har givit bistånd i form av humanitärt stöd
            till de sahariska flyktingarna i Västsahara, deltagit i desarmeringen
            av minfält så att västsahariska flyktingar ska kunna återvända
            till sitt hemland och delta i en folkomröstning om landets framtid,
            m.m.
          </p>
          <p xml:id="i-WcaANurxj5h5yKS8d4XAoH">
            Det som hittills gjorts är naturligtvis utmärkt. Det politiska
            stödet förefaller dock inte vara alldeles helhjärtat. Detta framgår
            av den skrift som producerats av Regeringskansliet med titeln
            Tradition och förnyelse, där man i stället för en folkomröstning
            i FN:s regi, som varit Sveriges officiella politik, nu öppet spekulerar
            i autonomi för Västsahara som en del av Marocko. Detta är en glidning
            i regeringens politik som av saharierna inte kan uppfattas som
            annat än ett uttalat stöd för den marockanska regeringens politik.
          </p>
          <p xml:id="i-XNSyz5NhJjJJmhe2kjsw1R">
            Den 3@4 april 2000 genomfördes ett toppmöte mellan EU-länderna
            och de afrikanska staterna i Kairo. En stor del av konferensen
            ägnades åt mänskliga rättigheter. Det var EU-länderna som talade
            om ökad respekt för mänskliga rättigheter, medan flera afrikanska
            länder framför allt tog upp frågor som rörde skuldsituationen
            i Afrika. Vidare deltog Marocko för första gången vid detta toppmöte,
            vilket Polisario i sin strävan att underlätta fortsatta förhandlingar
            accepterat. Det var rimligen ett utmärkt tillfälle att ta upp
            frågan om nödvändigheten av att påskynda en folkomröstning i Västsahara.
          </p>
          <p xml:id="i-AQgPVhKRgFddwipfT5tLZm">
            Jag vill fråga utrikesministern:
          </p>
          <p xml:id="i-NQE3SosPiHaQuUEf5cmtBp">
            Vad avser utrikesministern att göra för att klargöra Sveriges
            position när det gäller utvecklingen i Västsahara?
          </p>
          <p xml:id="i-XRFwCwkGZTnjd5GoZynPdc">
            Vad avser utrikesministern göra inom FN för att förmå Marocko
            att fullfölja och påskynda folkomröstningen i Västsahara, så att
            denna kan genomföras före år 2002?
          </p>
          <p xml:id="i-VjvUwuYj85HYn9J2sAcYCG">
            Vad avser utrikesministern att göra i EU:s ministerråd för att
            påskynda att en folkomröstning om Västsahara kommer till stånd
            för år 2002?
          </p>
          <p xml:id="i-5F3Z6mzoKwoH1kak4BLjLv">
            På vilket sätt agerade den svenska regeringen på toppmötet i
            Kairo mellan EU och Afrika för att åstadkomma en lösning för Västsaharas
            folk?
          </p>
          <p xml:id="i-8zfYSRRz3y86cU7SxqUQUz">
            Vilka åtgärder avser utrikesministern att vidta för att se till
            att FN har de ekonomiska resurser och det politiska stöd som krävs
            för en folkomröstning om Västsaharas framtid ska kunna genomföras
            före år 2002?
          </p>
          <p xml:id="i-6Krrf1mRyj5NWz2MTCnAMz">
            Vad avser utrikesministern att göra för att förbättra de västsahariska
            flyktingarnas situation i deras nuvarande kritiska situation?
          </p>
        </div>
      </div>
    </body>
  </text>
</TEI>
