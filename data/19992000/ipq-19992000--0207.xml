<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0207">
  <teiHeader>
    <fileDesc>
      <titleStmt>
        <title>den icke-materiella välfärden</title>
        <author>Pålsson, Chatrine (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>den icke-materiella välfärden till socialminister Lars Engqvist om den icke-materiella välfärden</title>
          <idno type="rdwebb">GN10207</idno>
          <ref type="dokument_url_text">http://data.riksdagen.se/dokument/GN10207/text</ref>
          <ref type="dokument_url_html">http://data.riksdagen.se/dokument/GN10207</ref>
          <ref type="dokumentstatus_url_xml">http://data.riksdagen.se/dokumentstatus/GN10207</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <persName>Pålsson, Chatrine (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-4PyGX84DxS39AUYtrnytEE" corresp="i-ESKbhHz2VETwMj9meYcmxk">
          <date when="2000-02-08"/>
        </correspAction>
        <correspAction type="answered" xml:id="i-XrnibcQyCKuEcfnGR54W6H" corresp="i-ESKbhHz2VETwMj9meYcmxk">
          <date when="2000-02-17"/>
        </correspAction>
        <correspAction type="sent" xml:id="i-U1CEeVmAgr2HLv29an1P3Y" corresp="i-WJM6edqhGfBK1ijhNxfgoj">
          <date when="2000-01-31"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-77qBBWDCuue2St5cFBra4n">
            den 31 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FQgpAN7KPFnENEVfstqYAr">
            Interpellation 1999/2000:207 av Chatrine Pålsson (kd) till socialminister
            Lars Engqvist om den icke-materiella välfärden
          </p>
          <p xml:id="i-4TyqaFbdEJ9pA12DVVpLif">
            Enligt de senaste årens folkhälsorapporter är den fysiska hälsan
            hos befolkningen god. Den psykiska hälsan tenderar dock att bli
            allt sämre, också för våra barn och ungdomar. Detta är ytterst
            allvarligt.
          </p>
          <p xml:id="i-NnygNzQFAagZJ327bvgs4V">
            Under de senaste decennierna har de materiella värdena betonats
            som det viktigaste för den generella välfärden. I välfärdsstatistiken
            har mätningarna i stort sett avsett kvadratmeteryta i bostaden,
            antalet bilar, mobiltelefoner, datorer etc. I sjukvården har kvaliteten
            oftast bedömts utifrån byggstandard, inventarier och teknisk utrustning.
            I äldrevården har det t.ex. varit mycket lättare att få ett larm
            installerat i sitt hem än några fler hemtjänsttimmar för att ge
            tid åt den enskilde. När ett barn förlorar en förälder så kan
            vederbörande tilldelas en "god man", inte för att se till barnets
            situation i sin helhet utan enbart för att bevaka de materiella
            tillgångarna. Stress är i dag vanligt förekommande både hos dem
            som har ett arbete, den som är arbetslös och även skolelever.
            Läkaren och debattören Christina Doctare menar att orsaken till
            stress och "utbrändhet" är att samhället genomsyras av ett ökat
            tempo och ständiga krav på lönsamhet. Vårdpersonalen är en kategori
            som ofta får stressrelaterade åkommor. Det drabbar inte bara dem
            utan även kvaliteten i vården. Detta är några exempel på att vi
            alltför ensidigt värderat materiell välfärd framför icke-materiell.
          </p>
          <p xml:id="i-FBx19ASN1Ds2TcPqtDwNMf">
            För att kunna tillgodogöra sig den materiella välfärden på ett
            bra sätt måste man även må bra i själen. Många upplever det som
            att det inte finns förståelse för den själsliga smärtan och ångesten.
            Det kanske inte finns någon att prata med vare sig i närmiljön
            eller i vården. Samtidigt är det lätt att glömma de stora behoven
            på detta område eftersom de inte är fysiskt påtagliga. Situationen
            inom psykiatrin innebär också att man tvingas vänta länge för
            att få den hjälp som man har behov av. Väntetiden kan vara ödesdiger
            för den behövande. Alltfler söker sig i dag till kyrkan för att
            få någon att prata med och rådfråga.
          </p>
          <p xml:id="i-PydEn6NxcCHNc9ucDcQo8C">
            Det är lätt att överdrivna effektivitets- och produktivitetskrav
            leder till att många människor slås ut från exempelvis arbetsmarknaden.
            Om man inte uppfyller alla krav som ställs, byts man ut av någon
            annan. På så sätt finns det en risk att det skapas ett A-lag och
            B-lag. Den starke vinner.
          </p>
          <p xml:id="i-SZ1AQjNbRRAseTopSPHKcN">
            Människor som har en praktisk begåvning värderas inte lika högt
            som de med en teoretisk läggning. Ändå behövs alla typer av kompetens
            för att ett samhälle ska fungera. Ingen är komplett i sig själv
            utan vi behöver komplettera varandra för att helheten ska fungera.
          </p>
          <p xml:id="i-RAN2CPDLaryBmygCTsdyNY">
            Alla människor har samma absoluta, unika och lika värde. Alla
            behövs. Det är viktigt att ha med dessa grundläggande värderingar
            i samhällsbyggandet. Men då måste vi även räkna med det sårbara,
            det oväntade och det oförutsägbara. Vi måste räkna med att vi
            är olika med olika förmågor. Vi måste förstå att vi också måste
            ha mänskligt stöd under livet.
          </p>
          <p xml:id="i-7NMWBPEdw3XP7iWzXtQCAF">
            Med anledning av ovanstående vill jag rikta följande frågor till
            socialministern:
          </p>
          <p xml:id="i-3oyAyBpHSmWHMEdnaH8neH">
            Vilka åtgärder avser ministern vidta för att lyfta fram icke-materiell
            välfärd i vårt samhälle?
          </p>
          <p xml:id="i-AZjctLCKVDn55UXLgjigHS">
            Vilka åtgärder avser ministern vidta för att väntetiderna inom
            psykiatrin ska minska?
          </p>
          <p xml:id="i-DKbLaLZxvWABwbiSoyJ6yf">
            Vilka åtgärder avser ministern vidta för att välfärdsstatistiken
            också ska omfatta immateriella värden som t.ex. omvårdnadskvalitet
            etc.?
          </p>
        </div>
      </div>
    </body>
  </text>
</TEI>
