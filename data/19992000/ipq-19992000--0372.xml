<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0372">
  <teiHeader>
    <fileDesc>
      <titleStmt>
        <title>FN:s sanktioner mot Irak</title>
        <author>Ekholm, Berndt (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>FN:s sanktioner mot Irak till utrikesminister Anna Lindh om FN:s sanktioner mot Irak</title>
          <idno type="rdwebb">GN10372</idno>
          <ref type="dokument_url_text">http://data.riksdagen.se/dokument/GN10372/text</ref>
          <ref type="dokument_url_html">http://data.riksdagen.se/dokument/GN10372</ref>
          <ref type="dokumentstatus_url_xml">http://data.riksdagen.se/dokumentstatus/GN10372</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QMDwkhc4AcuaCPrQxkeYYk</idno>
            <persName>Ekholm, Berndt (s) </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-16dU3cp2uNwoBAePEQXLz" corresp="i-S7LcGmD5NuSMrFDW8LBeJ1">
          <date when="2000-05-09"/>
        </correspAction>
        <correspAction type="sent" xml:id="i-EWfihYA4Kgu2gPN61FJMpE" corresp="i-QMDwkhc4AcuaCPrQxkeYYk">
          <date when="2000-04-27"/>
        </correspAction>
        <correspAction type="answered" xml:id="i-7PLTdEY9XTxDkNbNNTGmQH" corresp="i-S7LcGmD5NuSMrFDW8LBeJ1">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-Xym7LTTBuTvXuGzLpx16E7">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KiZb9oRsvgwQsfeuAmGniP">
            Interpellation 1999/2000:372 av Berndt Ekholm (s) till utrikesminister
            Anna Lindh om FN:s sanktioner mot Irak
          </p>
          <p xml:id="i-BNgCFYtdsw4z3gY2USSi8x">
            FN:s sanktioner mot Irak har nu varit i kraft i snart tio år.
            Syftet var att få Saddam Hussein att acceptera att världssamfundet
            inte kan tolerera att landet innehar s.k. massförstörelsevapen
            mot bakgrund av Iraks agerande mot Kuwait.
          </p>
          <p xml:id="i-7iSEnFedq72JHncX1p9bZw">
            Under flera år har sanktionera också påverkat i denna del, då
            UNSCOM, FN:s mission i Irak, tilläts genomföra inspektioner av
            landets vapenarsenal. Dessa inspektioner har dock upphört, eftersom
            Iraks ledning inte längre accepterar FN:s närvaro för detta syfte.
            FN:s säkerhetsråd har sedan fattat ett nytt beslut om att sända
            en inspektionsgrupp till Irak under ledning av Hans Blix. Irak
            har dock hitintills vägrat att ta emot en ny inspektionsgrupp.
          </p>
          <p xml:id="i-Sf2RTodwz5RamvBfHfmqu4">
            Sanktionerna fungerar således inte längre särskilt väl avseende
            detta syfte. Direkt katastrofalt har sanktionsinstrumentet fungerat
            avseende effekterna för den irakiska befolkningen. Till detta
            bidrar givetvis Saddam Husseins uppträdande, men faktum kvarstår:
            FN:s sanktioner bidrar till ett fruktansvärt lidande för den irakiska
            befolkningen.
          </p>
          <p xml:id="i-EZtGrkWdxdGHmLmi6Ctvmu">
            Unicef uppskattar, att mellan 1990 och 1997 har som ett resultat
            av sanktionerna 1,2 miljoner människor, varav 740 000 barn under
            fem år, dött på grund av brist på livsmedel och mediciner. Uppskattningar
            från slutet på förra året uppger siffran 1,5 miljoner döda. Dödligheten
            bland barn under fem år har tredubblats mellan 1989 och 1997 (FN:s
            humanitära panel). Födda med undervikt har ökat från 4 % 1990
            till 25 % 1998 (Internationella Röda korset). 32 % av barn under
            fem år har kronisk undernäring, en ökning med 72 % sedan 1991
            (Unicef 1997). Även vuxna har drabbats av sämre hälsa och högre
            dödlighet.
          </p>
          <p xml:id="i-EhYB2xSt4itBc2Y2Jp9fEF">
            Dessutom förvärras situationen ytterligare av de omfattande bombningar
            som USA och Storbritannien utfört även efter Gulfkrigets slut.
          </p>
          <p xml:id="i-8pHqL7c3k69yiurjJp8XXL">
            Sanktionerna medför att importen till landet av förnödenheter
            är starkt beskuren. Dels genom direkta förbud, dels genom ett
            mycket krångligt regelverk och ett extremt noggrant granskningsförfarande,
            där alla säkerhetsrådets femton medlemsländer är representerade
            i en sanktionsgrupp och måste fatta beslut om konsensus.
          </p>
          <p xml:id="i-W3F7mTqt77HpPsHJ96jdKQ">
            Även om import av livsmedel och mediciner är tillåtet, så är
            ansöknings-, införsel-, inspektions- och distributionsprocessen
            förfärligt långsam och ineffektiv, vilket gör att det kan ta år
            innan varor når fram. Förbudet mot dual use-produkter drivs också
            långt över det rimligas gräns.
          </p>
          <p xml:id="i-G72tCge6488DbW5ndYdKdS">
            Olja mot livsmedelsprogrammet går också knackigt bl.a. på grund
            av sanktionshinder för att genomföra reparationer av infrastrukturen
            och på grund av de fortsatta bombningarna. Över huvud taget är
            olika insatser för att stödja utvecklingen i landet svåra att
            genomföra på grund av bristerna i infrastrukturen.
          </p>
          <p xml:id="i-XGP7bBkvu6hPgV7qyQLRuS">
            Mycket talar för att sanktionerna genom de nämnda effekterna
            stärkt Saddam Husseins ställning inom landet. Psykologiskt sluter
            man upp bakom sitt lands representanter, när det behandlas så
            illa av omvärlden. För folk i allmänhet är det inte lätt att skilja
            ledningens ansvar från den yttre fiendens.
          </p>
          <p xml:id="i-wGo6vg9WWBBA8W9ccDWaP">
            Genom USA:s agerande som kan tolkas som att inget annat kan få
            slut på sanktionerna än Saddam Husseins avgång, har situationen
            låsts alltmer. Iraks ledning har många gånger frågat sig om det
            tjänar något till att leva upp till FN-besluten om USA inte tänker
            göra det. Det kan naturligtvis ifrågasättas om detta är en korrekt
            tolkning av läget, men det är trots allt den tolkning som den
            irakiska ledningen @ inte utan goda skäl @ gjort.
          </p>
          <p xml:id="i-VWHZspSiZx1GfVXgmZ63gN">
            Hur man än ser på syftet med sanktionerna och deras effekt i
            form av begränsningar av Iraks militära kapacitet, så kan man
            inte borte från de humanitära konsekvenser som sanktionsinstrumentet
            fått i detta fall.
          </p>
          <p xml:id="i-7oLnNPHxA4eaKMKYWF1NUW">
            Efter tio år kan man konstatera att de ekonomiska sanktionerna
            blir humanitärt oförsvarbara. Det är läge att söka alternativ
            utformning av FN:s politik gentemot Irak. Till detta bör rimligen
            också bidra att Irak knappast kan utgöra ett reellt hot mot omvärlden
            i dag.
          </p>
          <p xml:id="i-Wn1TZHFd1HQAZaZj1Q35jv">
            Det borde vara möjligt att nu förhandla med Irak om att de ekonomiska
            sanktionerna hävs mot att FN får möjlighet att genom vapeninspektörer
            fortsätta övervakningen av Iraks möjligheter att producera massförstörelsevapen.
          </p>
          <p xml:id="i-15cWGz76UUrzAsED2NxHNu">
            Jag vill fråga utrikesministern om Sveriges regering är beredd
            att inom EU och FN verka för en sådan förändring av sanktionsregimen
            mot Irak att den humanitära situationen för befolkningen radikalt
            kan förbättras.
          </p>
        </div>
      </div>
    </body>
  </text>
</TEI>
