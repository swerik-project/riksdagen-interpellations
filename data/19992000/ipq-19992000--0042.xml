<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0042">
  <teiHeader>
    <fileDesc>
      <titleStmt>
        <title>demokrati i Kosovo</title>
        <author>Viklund, Margareta (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>demokrati i Kosovo till utrikesminister Anna Lindh om demokrati i Kosovo</title>
          <idno type="rdwebb">GN1042</idno>
          <ref type="dokument_url_text">http://data.riksdagen.se/dokument/GN1042/text</ref>
          <ref type="dokument_url_html">http://data.riksdagen.se/dokument/GN1042</ref>
          <ref type="dokumentstatus_url_xml">http://data.riksdagen.se/dokumentstatus/GN1042</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-T9dFBJ1pv742mQeG3uLBtA</idno>
            <persName>Viklund, Margareta (kd) </persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>utrikesminister Anna Lindh </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Zdsp7LmK2fRArbw4DMTqj" corresp="i-S7LcGmD5NuSMrFDW8LBeJ1">
          <date when="1999-10-26"/>
        </correspAction>
        <correspAction type="answered" xml:id="i-CKVEDHeK6bvdqG24YZbzwm" corresp="i-S7LcGmD5NuSMrFDW8LBeJ1">
          <date when="1999-10-29"/>
        </correspAction>
        <correspAction type="sent" xml:id="i-N7Lchi7i35ATiknhMQSGaH" corresp="i-T9dFBJ1pv742mQeG3uLBtA">
          <date when="1999-10-22"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-DySC4dmz22jFGrDG7osw4p">
            den 22 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3GxAjrYpTzWA5P2z4L2t6C">
            Interpellation 1999/2000:42 av Margareta Viklund (kd) till utrikesminister
            Anna Lindh om demokrati i Kosovo
          </p>
          <p xml:id="i-FSZkv6Ks2s1drPrYyW9BcK">
            Trots en fredsöverenskommelse med Nato, den jugoslaviska regeringen
            och företrädare för den kosovoalbanska befolkningen, är framtiden
            för det kosovoalbanska folket mycket oviss. Regimens historiska
            förtryck mot majoriteten av befolkningen har satt djupa spår.
            Den våldsamma etniska rensningen ledde till att hundratusentals
            människor sattes på flykt. Den materiella förödelsen är förödande
            och de flyktingar som lyckats återvända har ofta funnit sina hem
            förstörda.
          </p>
          <p xml:id="i-DDhWs6gouyiMMDVp7Kutrj">
            Den etniska rensningen av den kosovoalbanska befolkningen i Kosovo
            har pågått under en längre tid. Men det var innan och framför
            allt i samband med Natos flygräder över Republiken Jugoslavien
            som Milosevics systematiskt genomförde en av de grövsta etniska
            rensningarna efter det andra världskrigets slut, på liknande sätt
            som det genomfördes i Bosnien-Hercegovina. Upp till 600 000 människor
            drevs på flykt inom Kosovos gränser och mer än 700 000 fördrevs
            till grannländerna Albanien och Makedonien. Därutöver flydde tusentals
            kosovoalbaner till Bosnien, Montenegro och övriga länder i väst.
            Människor bussades till gränserna och långa flyktingtåg övervakades
            av den jugoslaviska militären. Denna aktion hade aldrig kunnat
            genomföras så snabbt om den inte hade varit planerad i förväg.
            Natos bombningar blev därmed en förevändning för något som Milosevic
            och hans mannar länge planerat för, dvs. skapandet av ett etniskt
            rent Kosovo för den serbiska befolkningen.
          </p>
          <p xml:id="i-EkYxAczS54ay8RfFEFjmqY">
            Återvändandet av flyktingar har efter Rambouillet-avtalet delvis
            varit framgångsrikt. Däremot har det uppstått stora problem vid
            hemkomsten och rapporter om våldsamheter har förekommit. Över
            200 000 serber har flytt från Kosovo till den serbiska delrepubliken
            Jugoslavien. Frustrationen är stor bland dem som har fördrivits
            från sina hem i Kosovo. Det är viktigt att det byggs upp ett multietniskt
            Kosovo, där alla nationaliteter kan bo, och där oskyldiga människor
            som har flytt kan få återvända till sina hem.
          </p>
          <p xml:id="i-4AmQ9KUQHdqisdtixRBhNf">
            Politiker i Kosovo har höga förväntningar och förhoppningar om
            att få hjälp och stöd från Sverige. Det gäller humanitär hjälp,
            fysisk återuppbyggnad av landet och uppbyggnad av demokratin.
          </p>
          <p xml:id="i-6atA46qU1h7Zha76Cv8Q71">
            Människorna i Kosovo har också stora förväntningar på att världssamfundet
            ska infria de löften som givits och föregå med gott exempel när
            det gäller den demokratiska hanteringen av olika frågor.
          </p>
          <p xml:id="i-YRo9xafLHQPcjKoGWc46UE">
            Det finns i dag en farlig frustration hos det kosovoalbanska
            folket. Många ser med skepsis på den FN-ledda administrationen
            eftersom de anser att den inte tillräckligt väl representerar
            folket. Man längtar efter ett demokratiskt system och vill genomföra
            demokratiska val så fort som möjligt. Flera av de kosovoalbanska
            ledarna är rädda för att kaos och anarki kan lura bakom hörnet.
          </p>
          <p xml:id="i-FC9iB2dq4P4rpXgA8axrSt">
            Det är också av avgörande betydelse att rättvisa skipas på Balkan.
            För att undvika framtida konflikter eller en ny upptrappning av
            våldet måste därför ansvariga ledare och krigsförbrytare ställas
            inför rätta snarast. Politiska fångar måste friges. Milosevic
            m.fl. borde ställas inför krigsförbrytartribunalen i Haag, som
            högsta ansvarig för terrorn och morden i Bosnien och Kosovo.
          </p>
          <p xml:id="i-6aAmqDGWtpSmi6wezBpd3V">
            Mina frågor till statsrådet är:
          </p>
          <p xml:id="i-TqCwDncW1AK7N3jD1LhLMB">
            Hur tänker regeringen påskynda processen så att det kan hållas
            allmänna demokratiska val i Kosovo så snart som möjligt?
          </p>
          <p xml:id="i-N2TiuxPCKwrzVi5J5FXRG9">
            Hur tänker regeringen agera för att försöka upprätta ett multietniskt
            Kosovo, där flyktingar oavsett nationalitet ska kunna återvända
            till sina förlorade hem?
          </p>
          <p xml:id="i-UFkkCk2XgpLefmYe8GJmoz">
            Hur tänker regeringen agera för att skapa rättvisa i regionen
            så att de ansvariga ledarna och övriga krigsförbrytare ställs
            inför rätta och politiska fångar släpps fria?
          </p>
        </div>
      </div>
    </body>
  </text>
</TEI>
