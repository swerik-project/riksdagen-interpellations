<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0170">
  <teiHeader>
    <fileDesc>
      <titleStmt>
        <title>sex- och samlevnadsfrågor i skolan</title>
        <author>Wallin, Gunnel (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>sex- och samlevnadsfrågor i skolan till jordbruksminister Margareta Winberg om sex- och samlevnadsfrågor i skolan</title>
          <idno type="rdwebb">GN10170</idno>
          <ref type="dokument_url_text">http://data.riksdagen.se/dokument/GN10170/text</ref>
          <ref type="dokument_url_html">http://data.riksdagen.se/dokument/GN10170</ref>
          <ref type="dokumentstatus_url_xml">http://data.riksdagen.se/dokumentstatus/GN10170</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WHEJ8ymFxv9uo3uasyct2e</idno>
            <persName>Wallin, Gunnel (c) </persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-4qJ1WSYreoe9MGDFPCwZKy</idno>
            <persName>jordbruksminister Margareta Winberg </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-3wVE19WEnkoueWU41a2FfR</idno>
            <persName>statsrådet Ingegerd Wärnersson </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-9KcoyyEeuwX9ibNu4icH8u" corresp="i-4qJ1WSYreoe9MGDFPCwZKy">
          <date when="2000-01-18"/>
        </correspAction>
        <correspAction type="answered" xml:id="i-GBtifXTwG3bhnSkSSKMXfT" corresp="i-3wVE19WEnkoueWU41a2FfR">
          <date when="2000-02-22"/>
        </correspAction>
        <correspAction type="sent" xml:id="i-8HtHSBfmMTVLESeziXPF61" corresp="i-WHEJ8ymFxv9uo3uasyct2e">
          <date when="1999-12-22"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-THKNted6DhtMVteycoACXi">
            den 22 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Di4mepApeRQ9K6HEWuVqs3">
            Interpellation 1999/2000:170 av Gunnel Wallin (c) till jordbruksminister
            Margareta Winberg om sex- och samlevnadsfrågor i skolan
          </p>
          <p xml:id="i-4TgvgXWadBTVgFL4c78yg2">
            Tonåren är en känslig period i ungdomars liv. Här grundläggs
            mycket av våra kommande attityder till samliv och vuxenvärlden.
            Dessa år är känsliga och viktiga när det gäller att bygga upp
            självförtroende och en självrespekt. Flickor måste tidigt få insikt
            om att det är de själva som bestämmer över sin kropp, både vad
            gäller utseende och sexualitet. Att många unga flickor drabbas
            av anorexi eller av bulimi visar att samhällets kvinnobilder förtrycker
            flickors självkänsla. Reklam, medier, tidskrifter och tidningar
            har ett stort ansvar i detta eftersom de alltför ofta förmedlar
            en falsk och vanställd verklighetsbild av förhållandet mellan
            kvinnor och män. Mode- och klädbranschen har ett ansvar när de
            förmedlar bilder av utmärglade unga tonårsmodeller som högsta
            mode.
          </p>
          <p xml:id="i-6zDkmWqT7PuCAkN1dfcSXK">
            Många unga ägnar mycket tid åt datorn och Internet. Det är inte
            ovanligt att unga pojkar sitter ensamma framför datorn och knappar
            fram till hemsidor som levererar olika grad av pornografiskt material.
            Ofta har de ingen vuxenkontakt i detta sammanhang och kan således
            inte få svar på de frågor som uppstår. Det finns ett allt större
            behov från ungdomarna att i mindre grupper få diskutera och värdera
            det de ser och inte minst att få svar på sina frågor.
          </p>
          <p xml:id="i-XE9EbaWjFWGyvMXNrbSQgK">
            Trots svenska kvinnors frigjordhet och självständighet har vi
            inte förmått att förmedla detta till våra döttrar, eftersom tonårsflickors
            sexuella debut i alltför hög grad sker på pojkarnas villkor. Unga
            pojkar som inte sällan hämtar sina förebilder av det sexuella
            samspelet mellan kvinnor och män som de får från Internet, de
            olika TV-kanalernas porrfilmer och olika porrtidsskrifter. Det
            är inte ovanligt att unga tonårsflickor tvingas ställa upp på
            sådant de egentligen inte vill, eftersom de har förvridna bilder
            av verkligheten och tror att detta är normalt.
          </p>
          <p xml:id="i-9u89NTWikvtZ1JDaNGKiFs">
            Våra ungdomsmottagningar runtom i landet, gör ett fantastiskt
            arbete och kan vittna om de olika problem de möter hos de många
            tonåringar som de har kontakt med. Det är tydligt att frågorna
            från ungdomarna har ändrat karaktär och det finns en stark pornografisk
            påverkan på frågorna. Det är också oroande att tonårsaborterna
            ökar, att infektionssjukdomar som herpes och klamydia ökar. Ungdomsmottagningarna
            vittnar också om att de har allt svårare att nå in på högstadie-
            och gymnasieskolorna. Bl.a. är gymnasieprogrammen så hårt trimmade
            att det är svårt att få utrymme för sex- och samlevnadsundervisning.
          </p>
          <p xml:id="i-PeKNuCymDrGTYkx8m8Z1Ze">
            Ett aktivt jämställdhetsarbete måste ske redan under tonåren,
            med inriktning på attitydförändringar både vad gäller ungdomars
            samlevnad och språk. Skolhälsovården måste ges stöd i informationen
            om sex- och samlevnadsfrågor till ungdomar. Ungdomsmottagningarna
            som stöder och hjälper ungdomar behöver ge särskild information
            och ha särskilda mottagningstider, samtalsgrupper i samverkan
            med högstadium och gymnasieutbildningar. Socialstyrelsen bör ges
            i uppdrag att genomföra en särskild upplysningskampanj om sex-
            och samlevnadsfrågor speciellt riktade till tonårsgrupperna.
          </p>
        </div>
        <div type="ipQuestion">
          <p xml:id="i-M17VFi9vv1YzFzjeGrdYJD">
            Med anledning av detta vill jag ställa följande frågor till jämställdhetsministern:
            <list rend="unordered">
              <item>
                1. Vilka åtgärder är jämställdhetsministern beredd att vidta
                för att bereda väg för en upplysningskampanj för sex- och samlevnadsfrågor
                speciellt riktade till tonårsgrupperna?
              </item>
              <item>
                2. Vilka åtgärder är jämställdhetsministern beredd att vidta
                för att öka samverkan mellan ungdomsmottagningarna och utbildningarna
                på högstadie- och gymnasienivå?
              </item>
              <item>
                3. Vilka åtgärder är jämställdhetsministern beredd att vidta
                för att ge möjligheter för alla ungdomar, både pojkar och flickor,
                att få möjlighet till samtal inom sex- och samlevnadsområdet i
                mindre grupper?
              </item>
            </list>
          </p>
        </div>
      </div>
    </body>
  </text>
</TEI>
