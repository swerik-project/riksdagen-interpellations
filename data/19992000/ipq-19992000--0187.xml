<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0187">
  <teiHeader>
    <fileDesc>
      <titleStmt>
        <title>polisens roll i trafiksäkerhetsarbetet</title>
        <author>Gylling, Johnny (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>polisens roll i trafiksäkerhetsarbetet till justitieminister Laila Freivalds om polisens roll i trafiksäkerhetsarbetet</title>
          <idno type="rdwebb">GN10187</idno>
          <ref type="dokument_url_text">http://data.riksdagen.se/dokument/GN10187/text</ref>
          <ref type="dokument_url_html">http://data.riksdagen.se/dokument/GN10187</ref>
          <ref type="dokumentstatus_url_xml">http://data.riksdagen.se/dokumentstatus/GN10187</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PsSysCdjrkuVBAo163T4KM</idno>
            <persName>Gylling, Johnny (kd) </persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>justitieminister Laila Freivalds </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>justitieminister Laila Freivalds </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-PucJN17D7QkQ3MBthdhFs" corresp="i-4CwyNH4xXJhZj5wdBAzmSY">
          <date when="2000-01-25"/>
        </correspAction>
        <correspAction type="answered" xml:id="i-Nz644oT6TEVCfymftnXkeb" corresp="i-4CwyNH4xXJhZj5wdBAzmSY">
          <date when="2000-02-03"/>
        </correspAction>
        <correspAction type="sent" xml:id="i-DuPjeiZbDC6vVFjoiREQfh" corresp="i-PsSysCdjrkuVBAo163T4KM">
          <date when="2000-01-17"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-RxkwDGNsgfnMpBVBEuDSkY">
            den 17 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GQzBpCFP8npXoxAypfU31f">
            Interpellation 1999/2000:187 av Johnny Gylling (kd) till justitieminister
            Laila Freivalds om polisens roll i trafiksäkerhetsarbetet
          </p>
          <p xml:id="i-Nmk5Hdq3XgAweqagAA9Qks">
            Bakgrund
          </p>
          <p xml:id="i-VEnJQzwCpyWXEL4FHbFTPL">
            Riksdagen har beslutat om att nollvisionen ska gälla. Visionen
            innebär att inga människor ska dödas eller skadas svårt på de
            svenska vägarna. 1988 omkom 813 personer i trafikolyckor och under
            första hälften av 1990-talet var trenden klart nedåtgående. Målet
            som regeringen fastställt till Vägverket de senaste åren innebar
            högst 400 döda år 2000. Vi kan i dag konstatera att utvecklingen
            tyvärr går i fel riktning. Den senaste preliminära statistiken
            för 1999 ligger på 570 döda vilket är en ökning mot 1998. Vad
            har då polisens arbete för betydelse när det gäller att öka säkerheten
            på vägarna?
          </p>
          <p xml:id="i-5CwJ4GKBNZ8eAmZJr5qTyv">
            Påföljdssystemet
          </p>
          <p xml:id="i-W9GRsjuSkCinbFqRNcd2Dd">
            Vid två tillfällen (1998 och 1999) har riksdagen tillkännagivit
            att regeringen bör åtgärda brister i påföljdssystemet mot åkare
            som bryter mot lagen. Här finns i dag en diskriminerande skillnad
            mellan svenska och utländska åkare. Svensk polis har ingen möjlighet
            att hålla kvar fordonet tills betalning av böter skett, vilket
            kan göras i flera andra länder. Dessutom vet polisen att det är
            näst intill omöjligt för staten att driva in böter från utländska
            åkare. Vid flera tillfällen har företrädare för regeringen hänvisat
            till att en utredning inom Justitiedepartementet pågår i ärendet.
            Enligt uppgifter i Svensk Åkeritidning nr 15/1999 redovisas Justitiedepartementets
            "utredning" i form av en A 4-sida som endast redogör för skillnader
            mellan sex olika europeiska länder. Det redovisas inga slutsatser
            eller förslag till åtgärder. Är detta allt regeringen har åstadkommit
            sedan sommaren 1998 då riksdagen första gången beslutade om en
            översyn?
          </p>
          <p xml:id="i-QugcG5BcvFp8FMFjqziCkh">
            Vägtrafikinspektion
          </p>
          <p xml:id="i-GNBFzvbyxy6GBs6w6ShJmN">
            Riksdagen beslutade också 1999 (betänkande 1998/99:TU9) om att
            regeringen borde utreda inrättandet av en för vägtrafiken fristående
            vägtrafikinspektion med uppgift att nå, och dela med sig av, en
            ökad kunskap om trafikolyckornas orsaker. Detta påverkar naturligtvis
            också polisens arbete eftersom polisen redan i dag utreder trafikolyckorna
            ur rättslig synpunkt. Hur långt har regeringen kommit med detta
            arbete och i vilken mån tas det hänsyn till polisens roll i utredningen?
          </p>
          <p xml:id="i-6nVWDv2P14XzMQceCoGfQv">
            Dold övervakning eller synbar närvaro?
          </p>
          <p xml:id="i-2ax87k8oJCShidsBkKNusQ">
            I regeringens eget elvapunktsprogram för ökad trafiksäkerhet
            återfinner man polisens roll som övervakare på vägarna. Enligt
            min mening, vilket jag finner stöd för både hos forskningsrapporter
            och utvärderingar, är det främst polisens närvaro i trafiken som
            har en lugnande effekt och inte dolda polisbilar eller automatiska
            övervakningskameror.
          </p>
          <p xml:id="i-AMeoKERoRWbtHXU4LwbRmc">
            Svenska mätningar visar, beroende på fordon och vägtyp, att från
            37 % och upp till 85 % av alla bilförare överträder hastighetsgränserna
            (Nilsson, 1991). Man kan klart visa att polisnärvaro minskar hastighetsöverträdelserna
            avsevärt (Elvik m.fl., 1989, TFD, 1980). Såväl fortkörare som
            andra saktar ned vid åsynen av en polis och effekterna av en trafikkontroll
            kan spåras upp till 5 km från kontrollplatsen, eller i tid, mer
            än en vecka.
          </p>
          <p xml:id="i-VtSuM7DuLDQM4oy14T8y3U">
            Enligt svenska forskningsresultat riskerar en förare med genomsnittlig
            årlig körsträcka, och som alltid kör klart över hastighetsgränserna,
            att bli upptäckt cirka en gång under tre års tid. En ökning av
            denna "normala" övervakningsnivå med minst 3@5 gånger har visat
            sig vara nödvändig för att det ska leda till en mätbar ökning
            av regelefterlevnaden (Nilsson m.fl. 1983).
          </p>
          <p xml:id="i-ARwPHBXaPWghwzCduWeoeh">
            Samma förhållande gäller trafikonykterhet. Många sammanställningar
            av övervakningens effekter på regelefterlevnad har visat att det
            framför allt är synlig polisövervakning som har betydelse för
            regelefterlevnaden. Poliskontroller med lasermätning av hastigheter
            och väl synliga stoppstationer får alltså större effekt på antalet
            fortkörare än övervakning från mer osynliga videobilar som ingriper
            och syns mer sällan. Forskningen visar också att det snarare är
            trafikanters värdering av risken för upptäckt och sanktioner,
            än värderingen av olycksrisken med dess konsekvenser som skiljer
            regelbrytare från lagliga trafikanter (Vogel och Rothengatter,
            1984). Försök att informera människor om riskerna i trafiken enbart
            genom kampanjer i massmedier eller genom undervisning ger sällan
            önskvärt resultat i förändrat beteende, däremot kombination av
            övervakning och information.
          </p>
          <p xml:id="i-FsRrkBPwx7dhF1XHhMBzft">
            I staten Victoria i Australien genomfördes massiva övervakningsinsatser
            mot fortkörning och rattfylleri samtidigt som man i bl.a. TV sände
            mycket realistiska och skakande filmer om trafikolyckor och omständigheterna
            runt dessa. Resultatet visade att informationen tillsammans med
            övervakningen ledde till större effekter på beteenden och antalet
            olyckor, jämfört med enbart övervakning (Elliot, 1993).
          </p>
          <p xml:id="i-GTZ64ykTUndihmCFyqyWGj">
            Vilken syn har regeringen på polisens roll när det gäller att
            bäst motarbeta rattonykterhet och hastighetsöverträdelser? Är
            det med dold övervakning eller synlig närvaro i trafiken som polisen
            gör bäst nytta?
          </p>
          <p xml:id="i-Uieau9HRVeTz2NWUhT8wbA">
            Vägverkets neddragning av förar- och fordonskontroller
          </p>
          <p xml:id="i-EmpobeMoVY5skAENQ6PuvJ">
            I stark kontrast till behovet av ökad trafiksäkerhet och ökad
            polisnärvaro vill nu Vägverket halvera polisens kontroller av
            förare och fordon. Detta kan enligt min mening inte vara i linje
            med riksdagens och regeringens syn på trafiksäkerhetsarbetet.
            Polisens bilinspektörer utför ett arbete som beställs av Vägverket.
            För år 2000 vill Vägverket nu halvera beställningen och därigenom
            spara 35 miljoner kronor. Motiveringen är att andelen trafikfarliga
            och från miljösynpunkt bristfälliga fordon ligger på en relativt
            konstant nivå. Genom att halvera kontrollerna tror Vägverket att
            man kan fånga in lika många trafikfarliga och miljöfarliga fordon
            som tidigare.
          </p>
          <p xml:id="i-MtCKtvcEX1g6kYRUeZ5KSL">
            I en fråga ifrån mig om väginspektionerna svarade näringsministern
            den 22 september 1999 bl.a. följande:
          </p>
          <p xml:id="i-TZSGfofsFqQEN1B5AzXzqk">
            "Regeringen anger mål för trafiksäkerhetsarbetet och anslår medel
            till Vägverkets arbete för att nå dessa mål. Det är Vägverkets
            ansvar att finna de åtgärder som är de bästa för att nå trafiksäkerhetsmålen.
            Jag förutsätter att Vägverkets prioriteringar kommer att få en
            gynnsam effekt på trafiksäkerheten."
          </p>
          <p xml:id="i-5BVheQofUXfxMBNStTGVsH">
            I riksdagens trafikdebatt den 8 december 1999 sade socialdemokraternas
            talesman i vägfrågor Hans Stenberg följande efter en fråga om
            väginspektionerna: "Om jag då börjar med väginspektionerna tror
            jag att det skulle vara olyckligt att dra ned på dessa på det
            sätt som Vägverket föreslår. Det här är ju en fråga som väl regeringen
            får ta ställning till i sitt regleringsbrev när man ska hantera
            den frågan framöver."
          </p>
          <p xml:id="i-LmjM3RhFV4HM9gui1L9NF6">
            Med tanke på att trafiksäkerheten behöver prioriteras, att det
            bevisligen behövs mer polisiär närvaro i trafiken, att polisens
            bilinspektörer har en unik kompetens som gör stor nytta för säkrare
            trafik, att onyktra förare aldrig ska kunna känna sig säkra, att
            en ny lag om vinterdäck måste följas upp av ökade kontroller,
            att Socialdemokraterna uttalat tveksamhet till neddragningen av
            fordonskontroller, så undrar jag om inte ministern är beredd att
            se till att polisens bilinspektörer får vara kvar i minst dagens
            omfattning?
          </p>
        </div>
        <div type="ipQuestion">
          <p xml:id="i-GRhUaj6qCJmYMVAqxG2A4w">
            Sammanfattningsvis är mina frågor följande:
            <list rend="unordered">
              <item>
                Vilka åtgärder avser ministern vidta för att öka polisens synliga
                närvaro i trafiken?
              </item>
              <item>
                Vad har regeringen åstadkommit i fråga om en översyn av påföljdssystemet
                för åkare som bryter mot lagen?
              </item>
              <item>
                Hur långt har regeringens arbete med vägtrafikinspektionen fortskridit?
              </item>
              <item>
                Vilka åtgärder avser ministern vidta för att se till att bilinspektörernas
                arbete med förar- och fordonskontroller kan fortgå i dagens omfattning?
              </item>
            </list>
          </p>
        </div>
      </div>
    </body>
  </text>
</TEI>
