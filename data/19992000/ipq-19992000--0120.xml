<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0120">
  <teiHeader>
    <fileDesc>
      <titleStmt>
        <title>energibeskattningen</title>
        <author>Hagfeldt, Stefan (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>energibeskattningen till näringsminister Björn Rosengren om energibeskattningen</title>
          <idno type="rdwebb">GN10120</idno>
          <ref type="dokument_url_text">http://data.riksdagen.se/dokument/GN10120/text</ref>
          <ref type="dokument_url_html">http://data.riksdagen.se/dokument/GN10120</ref>
          <ref type="dokumentstatus_url_xml">http://data.riksdagen.se/dokumentstatus/GN10120</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RCNVVc6jFAU8YPdr6sW8jH</idno>
            <persName>Hagfeldt, Stefan (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>näringsminister Björn Rosengren </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-QL3iT6PTVpJk1KCXEGurMF" corresp="i-HP26Ex6XfZD2gozC8P6pdm">
          <date when="1999-11-30"/>
        </correspAction>
        <correspAction type="answered" xml:id="i-4YJwgrtbgpYGPTjT6txWNQ" corresp="i-A5R84cTmpky3NHJ7nLKaEt">
          <date when="2000-02-15"/>
        </correspAction>
        <correspAction type="sent" xml:id="i-A9KXhXt8n6QEK1JFt7tuXj" corresp="i-RCNVVc6jFAU8YPdr6sW8jH">
          <date when="1999-11-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-UkfMwLZ1Swy5ZdVmzSAyBy">
            den 26 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WQJY4Azuxo8VGic8mTaw2z">
            Interpellation 1999/2000:120 av Stefan Hagfeldt (m) till näringsminister
            Björn Rosengren om energibeskattningen
          </p>
          <p xml:id="i-RRF2Hb5MGBaK9Lgc8Leb8U">
            I vårbudgeten i fjol aviserade regeringen att elproduktionsskatten
            skulle tas bort.
          </p>
          <p xml:id="i-9M1rVSMUWiUwZHVb85PKQ2">
            Regeringen skrev då bl.a. följande:
          </p>
          <p xml:id="i-YX6zPtS3ZbNVPGbtU2xRPb">
            "En säker tillgång på el till ett rimligt pris är en viktig förutsättning
            för den svenska industrins internationella konkurrenskraft. Det
            är angeläget att den elintensiva industrin ges konkurrenskraftiga
            villkor. Beskattningen av el i produktionsledet utgör ett problem
            i en situation där förhållandena på elmarknaden är sådana att
            beskattningen leder till ökade kostnader för elanvändarna. Inom
            ramen för den översyn av hela energibeskattningen som pågår inom
            Regeringskansliet och där förslagen sammantagna ska ge ett oförändrat
            skatteuttag på området, prövas därför i vilken takt beskattningen
            av el i produktionsledet skall avvecklas."
          </p>
        </div>
        <div type="ipQuestion">
          <p xml:id="i-6fpLp3fmKukopee6qNmfq8">
            När budgetpropositionen den 20 september 1999 presenterades av
            regeringen blev det en chock för den elintensiva industrin här
            i landet. I stället för att avveckla elproduktionsskatterna föreslog
            nu regeringen i budgetpropositionen följande:
            <list rend="unordered">
              <item>
                Höjd elproduktionsskatt för kärnkraft med 0,5 öre/kWh för att
                finansiera kompetensutvecklingen i arbetslivet.
              </item>
              <item>
                Ny nätavgift om 0,2 öre/kWh för att stödja småskalig elproduktion
                (vattenkraft och vindkraft).
              </item>
            </list>
          </p>
          <p xml:id="i-4mWZNB73Zg8VnhqL21rbDf">
            I praktiken betyder detta en ökning av kraftproducenternas elkostnader
            med 0,45 öre/kWh. För den som inte är insatt i frågan låter det
            inte mycket, men för de företag som använder elkraften som en
            nödvändig del i produktionen betyder det miljontals kronor. Allt
            tyder nämligen på att kraftproducenterna tvingas slussa över dessa
            nya kostnader på kunderna.
          </p>
          <p xml:id="i-KL6ZW2Rw3cGx9CnXSLuhtU">
            Ingemar Widell, vd Vargön Alloys är uppröd:
          </p>
          <p xml:id="i-A8ZhbsTz2o3vw5EV841fSB">
            "I vår planering har vi räknat med att regeringens löften skulle
            vara genomförda inom något år. I värsta fall motsvarar kostnadseffekten
            av löftesbrottet, för oss, 45 000 kr per anställd och år. Detta
            är konsekvensen av höjd skatt i stället för en avveckling. Och
            vad för förslag väntas nästa år?"
          </p>
          <p xml:id="i-RgpceKZARxWoV96EmDn1Ez">
            Det talas inte bara om regeringens svek utan oron är nu också
            mycket stor hos de elintensiva industrierna för vad den förtida
            avvecklingen av kärnkraftsreaktorerna kommer att medföra i merkostnader.
          </p>
          <p xml:id="i-SxbzvJapd43bFpgHYZRXo4">
            Den höjda produktionsskatten innebär en "svart" skatteväxling.
            Utflyttade och förlorade jobb i den elintensiva industrin växlas
            mot import av dansk smutsig kolkraft.
          </p>
          <p xml:id="i-P83ieUSwZh1hLxrkUL8FAa">
            I min egen hemstad Norrköping förbrukar de tre pappersbruken
            (Braviken, Skärblacka och Fiskeby) drygt 2,0 TWh/år. Enbart Holmen
            Paper använder i anläggningen i Braviken hela 1,6 TWh, vilket
            är mer än 1 % av Sveriges elproduktion. Totalt förbrukar Modo-koncernen
            i Sverige 5,1 TWh. En höjning av elkostnaderna med 0,45 öre/kWh
            medför för Modo-koncernen nya kostnader på 23 miljoner kronor
            per år. Bara för anläggningen som Holmen Paper har i Braviken
            betyder det ytterligare 7,2 miljoner kronor i kostnad per år.
          </p>
          <p xml:id="i-URVngWrXNduwB3FfyjwCWk">
            Oron för framtiden delas också av kommunalråden i de berörda
            kommunerna. Norrköpings kommun redovisar för augusti månad 1999
            att arbetslösheten är 11,0 %, vilket innebär att det är 7 735
            personer som är öppet arbetslösa eller i åtgärder. 2 000 industrijobb
            i Norrköping hos Holmen Paper i Braviken, Assi Domän i Skärblacka
            och Fiskeby Board, är direkt beroende av basindustrins villkor.
            Till detta ska läggas alla leverantörer, IT- och serviceföretag
            som i sin tur är beroende av pappersindustrin i Norrköping.
          </p>
          <p xml:id="i-VcPVub5ZZah5HpXHTKxSHh">
            I hela landet är det 123 714 förvärvsarbetande som arbetar inom
            de elintensiva basindustrierna. Lägger man därtill de indirekt
            berörda så blir summan 338 800 människor. Bara papper och pappersmassa
            berör direkt och indirekt 150 000 människor i Sverige.
          </p>
          <p xml:id="i-hKYmWgPAtFS6UWox8XHnE">
            Mot bakgrund av detta är det inte märkligt att det blivit upprörda
            stämningar i landet när regeringen nu sviker sitt löfte om sänkta
            produktionsskatter på el och i stället föreslår höjning av dem.
          </p>
          <p xml:id="i-Q66PXMZRptr2zDAFYmGQBN">
            Självklart måste vi ha ett företagsklimat som medför att våra
            basindustrier blir konkurrenskraftiga. De nya signalerna från
            regeringen om höjningar av produktionsskatter på el har skapat
            en stor osäkerhet för den elintensiva industrin här i landet.
            En direkt följd av detta kan bli att nödvändiga investeringar
            uteblir. Vad våra basindustrier minst av allt behöver så är det
            en ryckig energipolitik. Ska industrin våga göra nyinvesteringar
            så fordras det långsiktiga och goda spelregler.
          </p>
          <p xml:id="i-YbNMoK9FnrwcA6ELrQcK5z">
            Produktionsskatterna på el ska inte höjas utan i stället på sikt
            sänkas. Inte minst mot bakgrund av arbetslösheten här i landet
            är det viktigt att regeringen tänker om när det gäller produktionsskatter
            på el. I stället för att försämra konkurrenskraften för våra basindustrier
            ska vi i stället underlätta för dem att bedriva sin verksamhet
            här i landet på ett framgångsrikt sätt.
          </p>
          <p xml:id="i-7HeRrgb6BhxwPApUNzinPn">
            Med anledning av ovanstående ställer jag följande fråga till
            statsrådet:
          </p>
          <p xml:id="i-PqZa3qNTrLsSjmKWQuW2QE">
            Vilka åtgärder avser statsrådet vidta för att inte driva jobb
            ur landet genom straffbeskattning av elintensiv industri och kraftproduktion?
          </p>
        </div>
      </div>
    </body>
  </text>
</TEI>
