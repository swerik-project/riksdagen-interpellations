<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0082">
  <teiHeader>
    <fileDesc>
      <titleStmt>
        <title>rehabilitering av patienter som saknar sjukförsäkring</title>
        <author>Narti, Ana Maria (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>rehabilitering av patienter som saknar sjukförsäkring till socialminister Lars Engqvist om rehabilitering av patienter som saknar sjukförsäkring</title>
          <idno type="rdwebb">GN1082</idno>
          <ref type="dokument_url_text">http://data.riksdagen.se/dokument/GN1082/text</ref>
          <ref type="dokument_url_html">http://data.riksdagen.se/dokument/GN1082</ref>
          <ref type="dokumentstatus_url_xml">http://data.riksdagen.se/dokumentstatus/GN1082</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <persName>Narti, Ana Maria (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-5CGPntyQKYyZVCsCYHPNrm</idno>
            <persName>statsrådet Ingela Thalén </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-FnjnwxQLwKBcVegKdQRVmt" corresp="i-ESKbhHz2VETwMj9meYcmxk">
          <date when="1999-11-16"/>
        </correspAction>
        <correspAction type="answered" xml:id="i-UJhynDStSArtGHyC4Ab5UE" corresp="i-5CGPntyQKYyZVCsCYHPNrm">
          <date when="2000-01-18"/>
        </correspAction>
        <correspAction type="sent" xml:id="i-LTy1DsBYVAEq1uUM7jtssM" corresp="i-4SAiMdwrEthd2M8z2yjtkv">
          <date when="1999-11-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-ArnGHVcbuoRSNqFX7dr6nx">
            den 12 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3WbYB3R5eMzLih4hCboL6L">
            Interpellation 1999/2000:82 av Ana Maria Narti (fp) till socialminister
            Lars Engqvist om rehabilitering av patienter som saknar sjukförsäkring
          </p>
          <p xml:id="i-TGhCSJj2AmFmFfdfnR5cp">
            Försäkringskassan "nollar" invånare som under en längre tid har
            saknat egen inkomst. Detta betyder att dessa människor över huvud
            taget inte omfattas av sjukförsäkringen alltså har inte rätt till
            sjukpenning. Ändå har de "nollade" precis som alla andra människor
            som bor i detta land rätt till sjukvård och till en skälig levnadsnivå
            också när de är sjuka.
          </p>
          <p xml:id="i-71dq1uJsYMweRevwKQ7GmC">
            I fall av akut sjukdom eller livshotande olycka finner alla de
            drabbade en plats i vården. Situationen kompliceras avsevärt när
            det gäller längre rehabiliteringar eller krävande eftervård som
            följd av en svårare sjukdom. Risken är stor att "nollade" patienter
            faller mellan ansvariga vårdenheter och att varken landsting,
            socialtjänst eller försäkringskassa visar sig villiga att stå
            för kostnaderna, framför allt när det gäller långvariga behandlingar.
            Besparingarnas mentalitet har grävt sig djupt in hos tjänstemän
            och politiker, många försöker undvika kostnaderna för långa perioder
            med t.ex. högt specialiserad sjukgymnastik.
          </p>
          <p xml:id="i-FWXLDBoMYCDxg5JUN8fLtb">
            Vilka är de "nollade" människorna? De flesta är långtidsarbetslösa
            @ antagligen utförsäkrade efter upprepade perioder med arbetsmarknadsåtgärder
            och passiv arbetslöshet @ eller folk som aldrig har fått arbete.
            I den första gruppen ingår personer som tidigare arbetade t.ex.
            på kontor eller som försäljare, i sjukvården eller på andra ställen
            i den offentliga sektorn: De förlorade sina fasta anställningar
            kring 50-årsåldern och så småningom förlorade de också rätten
            till a-kassa. Den andra gruppen består av ungdomar som inte har
            lyckats få fotfäste i arbetslivet, kvinnor med svag position i
            olika yrken @ eviga vikarier och deltidsarbetare @ och invandrare
            som aldrig har fått en chans att på riktigt komma in i ett aktivt
            liv i sitt nya hemland. Som sagt: När dessa människor behöver
            långa rehabiliteringar kan det blir mycket svårt för dem att finna
            finansiering för detta. Allvarliga följder efter bilolyckor, slaganfall
            (stroke), omfattande operationer eller rygg- och nackskador kräver
            ofta månader och t.o.m. år av enveten rehabilitering. Vilken myndighet
            som är skyldig att täcka kostnaderna för sådana behandlingar är
            däremot inte alls klart när det gäller personer som helt saknar
            sjukförsäkring.
          </p>
          <p xml:id="i-3hCqU8YkwVcPYgLS7eWFr4">
            Med anledning av denna otillfredsställande situation vill jag
            påminna socialministern om några tidigare erfarenheter. Ett sätt
            att riva revirgränserna mellan olika finansiärer av sjukvård var
            de s.k. FINSAM-försöken 1993@1997. Dessa tillät användning av
            försäkringskassans pengar för att åstadkomma kortare sjukskrivningar
            när det gällde att korta köer till operationer och andra behandlingar.
            Enligt Socialstyrelsens och Riksförsäkringsverkets gemensamma
            utvärdering våren 1997 var försöken mycket framgångsrika. Trots
            framgångarna avbröts FINSAM av den socialdemokratiska regeringen
            och riksdagsmajoriteten 1998.
          </p>
          <p xml:id="i-TTBiM1eXSirFcsvgVQFfoK">
            En återtagen verksamhet med FINSAM skulle inte bara drastiskt
            korta operationsköerna utan underlätta uppkomsten av effektiva
            rehabiliteringsinsatser. Denna modell minskar revirgränsernas
            betydelse mellan olika beslutsfattare och möjliggör enklare samarbete
            mellan finansiärer av vård.
          </p>
          <p xml:id="i-R7i2s1jKW1n6d7Tc7YGxus">
            De "nollade" människorna tillhör de svagaste grupperna i Sverige.
            Oftast har de ett för svagt självförtroende och ett för begränsat
            socialt nätverk för att över huvud taget engagera sig i försvaret
            av de egna rättigheterna. De saknar kunskap om samhällets strukturer
            och kan inte hämta stöd hos starka egna organisationer. Därför
            riskerar de att helt gå vilse i ett vårdsystem som inte bestämt
            och tydligt satsar på rehabilitering av alla grupper.
          </p>
          <p xml:id="i-Qv9SP4XHa1569JioeFMuWh">
            Direktiven till den nya utredningen om den arbetslivsinriktade
            rehabiliteringen (dir. 1999:44) påpekar: "Många människor med
            långvarig arbetslöshet, psykosociala eller hälsomässiga problem
            riskerar att hamna i en gråzon mellan olika ersättningssystem
            eftersom problembilden inte renodlat faller inom någon myndighets
            ansvarsområde."
          </p>
          <p xml:id="i-41QZj9uTjeE7CdA6d13KJC">
            Direktiven understryker också rehabiliteringens principiella
            sidor. Bland värderingsgrunderna för prioriteringar inom rehabiliteringsområdet
            nämns insatsrättvisan, dvs. att staten skall sträva efter lika
            stora satsningar på alla individer; och effekträttvisan, dvs.
            att staten skall prioritera satsningar på svårt rehabiliterbara
            individer, så att alla får samma förutsättningar att bibehålla
            eller återfå arbetsförmågan. Men direktiven talar över huvud taget
            inte om personer som helt saknar sjukförsäkring, landets s.k.
            "nollade" invånare.
          </p>
          <p xml:id="i-CjNhWbG7ZTwNJeT7WaGsWw">
            Också i det arbetsmaterial som nyligen presenterades av Riksförsäkringsverket
            påpekas att många oklarheter förekommer när det gäller rehabiliteringen
            av personer som saknar anställning. "RFV ifrågasätter om rehabilitering
            av försäkrade som är sjuka och som saknar anställning fungerar
            tillfredsställande och om nuvarande ansvarsfördelningar för denna
            grupp är ändamålsenliga." Men inte heller detta arbetsmaterial
            tar upp diskussionen om patienter som saknar både arbetslöshetsersättning
            och sjukpenning. Enligt min uppfattning riskerar denna grupp fortfarande
            att falla utanför planeringen av alla sorters rehabiliteringsarbete.
          </p>
        </div>
        <div type="ipQuestion">
          <p xml:id="i-2vf5B2KHRbhpM4m9xJmawp">
            Mot bakgrund av dessa fakta vill jag ställa följande frågor till
            ansvarigt statsråd:
            <list rend="ordered">
              <item>
                Är regeringen beredd att släppa fram FINSAM-modellen och utvidga
                den på rehabiliteringens område?
              </item>
              <item>
                Avser regeringen att komplettera kommittédirektiven till utredaren
                om den arbetslivsinriktade rehabiliteringen med tydliga hänvisningar
                till invånare utan sjukförsäkring grundad på tidigare inkomst?
              </item>
              <item>
                Avser regeringen initiera en undersökning angående invånare utan
                sjukförsäkring och deras vardagssituation @ en studie som visar
                hur många dessa personer är, på vilket sätt de har hamnat utanför
                sjukförsäkringens område, vilka myndigheter som tar ansvar för
                denna grupp i fall av sjukdom och när den behöver rehabilitering?
              </item>
              <item>
                Vilka åtgärder avser regeringen att vidta i avvaktan på den framtida
                reformen och på vilken nivå? Vilka åtgärder avser regeringen vidta
                för att undvika en ofta återkommande diskriminering av "nollade"
                patienter i behov av långvariga program för rehabilitering?
              </item>
            </list>
          </p>
        </div>
      </div>
    </body>
  </text>
</TEI>
