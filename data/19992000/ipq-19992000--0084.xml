<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0084">
  <teiHeader>
    <fileDesc>
      <titleStmt>
        <title>IT-infrastrukturen</title>
        <author>Daléus, Lennart (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>IT-infrastrukturen till näringsminister Björn Rosengren om IT-infrastrukturen</title>
          <idno type="rdwebb">GN1084</idno>
          <ref type="dokument_url_text">http://data.riksdagen.se/dokument/GN1084/text</ref>
          <ref type="dokument_url_html">http://data.riksdagen.se/dokument/GN1084</ref>
          <ref type="dokumentstatus_url_xml">http://data.riksdagen.se/dokumentstatus/GN1084</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GSfuaZB2iKY7EQ9cNr63sp</idno>
            <persName>Lennart Daléus</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-HP26Ex6XfZD2gozC8P6pdm</idno>
            <persName>Björn Rosengren</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-1smziJ95FfDy5aziBy4oQ" corresp="i-HP26Ex6XfZD2gozC8P6pdm">
          <date when="1999-11-23"/>
        </correspAction>
        <correspAction type="answered" xml:id="i-2e5aJn9SeJrXrkcpJfTPKb" corresp="i-HP26Ex6XfZD2gozC8P6pdm">
          <date when="2000-01-18"/>
        </correspAction>
        <correspAction type="sent" xml:id="i-Um7FYtw96zjYk7jEwmjtnE" corresp="i-GSfuaZB2iKY7EQ9cNr63sp">
          <date when="1999-11-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-3seqrkbvdNh1T8B3Vb4JgK">
            den 15 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KT24bUMUfZJ9NLku1cog72">
            Interpellation 1999/2000:84 av Lennart Daléus (c) till näringsminister
            Björn Rosengren om IT-infrastrukturen
          </p>
          <p xml:id="i-TB5aBdoiwRquQZzg34bpVS">
            Genom IT-infrastrukturutredningens betänkande och den påföljande
            debatten har Sveriges framtida IT-infrastruktur kommit att bli
            ett hett debattämne. Centerpartiet har, som bekant, sedan mer
            än ett år tillbaka i riksdagen arbetat för att få till stånd ett
            finmaskigt fibernät som når ut till hushållen och företagen, en
            digital allemansrätt. Frågan har beaktats i utredningen, som avvisar
            förslaget såsom varande för dyrt och tekniskt osäkert.
          </p>
          <p xml:id="i-DSWHEjC3vXZ8GAKzsDXubQ">
            Utredningen landar i slutsatsen att staten bör ta ansvaret för
            att ett nationellt stomnät kommer till stånd, och att regionalpolitiskt
            stöd bör frigöras för att stödja IT-infrastruktur i glesbygd.
            Det är oklart i vilken utsträckning det föreslagna stödet kommer
            att räcka för utbyggnaden, då utredningen konstaterar att det
            föreslagna stödet knappast kommer att räcka, ens med optimistiska
            grundantaganden.
          </p>
          <p xml:id="i-LX11RhoDiZXL8KqKGfYNR3">
            Frågan om accessnätet lämnas i stor utsträckning därhän av utredningen.
            Uppenbarligen finns en förhoppning att marknaden ska lösa frågan
            om utbyggnad av detta, genom konkurrens mellan flera olika tekniker.
            Då utredningen avvisar en "utbyggnadslinje" av kostnadsskäl och
            teknikskäl framstår bristen på en samhällsekonomisk konsekvensanalys
            av de olika alternativen som en allt större brist. Det är självklart
            att man, genom att bara se till kostnader och inte till vinster,
            kan avfärda i det närmaste vilket infrastrukturprojekt som helst.
          </p>
          <p xml:id="i-48Mp9p6XzBR9rDYfDJDv1E">
            Staten har ett grundläggande ansvar för att det finns en fungerande
            infrastruktur i vårt land. Inte heller när det gäller den digitala
            infrastrukturen kan staten undandra sig detta ansvar. En modern
            IT-infrastruktur i vårt land skulle kunna bidra till att Sverige
            blev en än mer dynamisk region för kunskapsföretag och högkvalificerade
            tjänster. Det skulle också lägga grunden för helt nya tjänster
            och former för arbete. Vill vi uppnå detta, så krävs handlingskraft
            nu.
          </p>
        </div>
        <div type="ipQuestion">
          <p xml:id="i-4RpEDqU6Jw5REoFWGveDYo">
            Det finns, enligt min uppfattning, tre grundläggande krav som
            bör ställas på hur detta engagemang ska ta sig uttryck:
            <list rend="unordered">
              <item>
                Likvärdighet i hela landet. För att hela Sverige ska må bra måste
                delarna göra det. Tillväxt ska vara möjlig i hela landet. Genom
                informationsteknikens stora potential, både som koncentrerande
                och decentraliserande kraft, kan utvecklingen komma att te sig
                väldigt olika beroende på vilka val vi gör i dag. Gör vi fel,
                kan den kantring vi i dag upplever av vårt land te sig som en
                lätt krängning i jämförelse med hur ett land med ojämlik tillgång
                till IT-infrastruktur kantrar. Det är ett grundläggande rättvisekrav
                att likvärdig IT-infrastruktur, både till kapacitet och pris,
                finns tillgänglig i hela landet.
              </item>
              <item>
                Konkurrens på tjänstemarknaden. De stora vinsterna i ett kunskapssamhälle
                finns i utveckling och produktion av tjänster och kunskaper. För
                detta behövs givetvis en bra infrastruktur, men det är inte den
                som står för tillväxten. De som bygger ut storskalig infrastruktur
                finner sig ofta tvingade att kompensera dessa stora investeringar
                genom att binda upp sina kunder till långvariga åtaganden, för
                att på så sätt kunna få återbäring genom operatörstjänster och
                andra tjänster. Denna form av lokala infrastrukturmonopol bidrar
                till att försämra dynamiken och flexibiliteten i den lokala marknaden,
                vilket drabbar kunderna genom sämre kvalitet i tjänsterna och
                högre priser.
              </item>
              <item>
                Kapacitet för framtida behov. Genom det bakgrundsmaterial som
                tagits fram för utredningens räkning bedöms det framtida behovet
                av bandbredd som ganska begränsat. Det måste ifrågasättas om man
                på detta sätt kan göra bedömningar som alltid tidigare visat sig
                slå fel. Vi vet inte i dag vilka tjänster som kan komma i framtiden
                och vilken efterfrågan som uppstår då alltfler får tillgång till
                bredbandsförbindelser. Däremot vet vi ganska väl vilka teoretiska
                och praktiska begränsningar olika accesstekniker har. Det förefaller
                då rimligt att inte stödja en utbyggnad av tekniker som, inom
                en snar framtid, kanske måste ersättas med andra accesstekniker.
              </item>
            </list>
          </p>
        </div>
        <div type="ipQuestion">
          <p xml:id="i-FFE5rQwaxAJiVvSRd1oscC">
            Regeringen har aviserat en IT-proposition till början av nästa
            år. Jag kan visserligen förstå att regeringen mot en sådan bakgrund
            avvaktar med utfästelser. Samtidigt kan dock jag, och alla andra,
            skönja en inriktning i regeringens agerande. Det förefaller mig
            vara så att regeringen främst intresserar sig för stomnätet och
            hur detta ska kunna nå ut till alla kommuner i landet. Det är
            viktigt att regeringen så tidigt som möjligt tydliggör sina ambitioner
            så att alla de som har kloka synpunkter på hur den framtida IT-infrastrukturen
            ska se ut ges en möjlighet att agera redan innan propositionen
            ligger på riksdagens bord.
          </p>
        </div>
        <div type="ipQuestion">
          <p xml:id="i-G7sbZ2t5ZekcaH3nFp1gT1">
            Mot denna bakgrund vill jag fråga näringsministern följande:
            <list rend="ordered">
              <item>
                På vilket sätt avser näringsministern att förena ett nationellt
                stomnät, som når till varje kommun, med insatser för att bredbandsförbindelser
                faktiskt ska nå ut till hushållen och företagen i hela landet?
              </item>
              <item>
                Avser näringsministern låta utvärdera de samhällsekonomiska konsekvenserna
                av ett finmaskigt fibernät till hushållen och företagen i hela
                landet?
              </item>
              <item>
                Vilka åtgärder avser näringsministern vidta för att tillgången
                till bredbandsförbindelser blir likvärdig, till både kvalitet
                och pris, i hela landet?
              </item>
              <item>
                Vilka åtgärder avser näringsministern vidta för att säkra konkurrensen
                om bredbandstjänster?
              </item>
              <item>
                Hur avser statsrådet agera för att den svenska IT-infrastrukturen
                ska klara framtida höga kapacitetsbehov?
              </item>
            </list>
          </p>
        </div>
      </div>
    </body>
  </text>
</TEI>
