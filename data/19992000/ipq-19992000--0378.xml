<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0378">
  <teiHeader>
    <fileDesc>
      <titleStmt>
        <title>påföljder för narkotikabrott</title>
        <author>Nyström, Elizabeth (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>påföljder för narkotikabrott till justitieminister Laila Freivalds om påföljder för narkotikabrott</title>
          <idno type="rdwebb">GN10378</idno>
          <ref type="dokument_url_text">http://data.riksdagen.se/dokument/GN10378/text</ref>
          <ref type="dokument_url_html">http://data.riksdagen.se/dokument/GN10378</ref>
          <ref type="dokumentstatus_url_xml">http://data.riksdagen.se/dokumentstatus/GN10378</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3YBav2r8YXZiNoQkfb1bUy</idno>
            <persName>Nyström, Elizabeth (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>justitieminister Laila Freivalds </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>justitieminister Laila Freivalds </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-B9uqSDPHjXLuR9NS3YU9oh" corresp="i-4CwyNH4xXJhZj5wdBAzmSY">
          <date when="2000-05-09"/>
        </correspAction>
        <correspAction type="sent" xml:id="i-778f12L75YZbgGi6h4762t" corresp="i-3YBav2r8YXZiNoQkfb1bUy">
          <date when="2000-04-27"/>
        </correspAction>
        <correspAction type="answered" xml:id="i-RwZjXSK4Md83PbUDRUefPK" corresp="i-4CwyNH4xXJhZj5wdBAzmSY">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-SJDLtKCQ7JNWsXP2wtU63N">
            den 27 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XLk1TzCyzMDUi4Z3b3JQy9">
            Interpellation 1999/2000:378 av Elizabeth Nyström (m) till justitieminister
            Laila Freivalds om påföljder för narkotikabrott
          </p>
          <p xml:id="i-739c77k7rQfYaSaM1CHFTs">
            Jag har tidigare ställt en fråga till justitieministern om vilka
            åtgärder som avses vidtagas för att minska missbruket av drogen
            kat. Eftersom det ansågs vara en fråga för socialministern överlämnades
            den till honom och han svarade mig.
          </p>
          <p xml:id="i-HSTNixVjBPFJJaj7eQ8adi">
            I svaret hänvisas till de myndigheter som berörs av frågan. Jag
            citerar ur socialministerns svar:
          </p>
          <p xml:id="i-BzgLpKj1Lt3RqGyqoi9QdQ">
            "Regeringen har genom narkotikaklassningen gett, socialtjänst,
            tull och polis, incitament för åtgärder inom respektive ansvarsområde
            och förlitar sig därmed på att det ansvar som myndighetsutövningen
            medför används på ett för verksamheten fullgott sätt."
          </p>
          <p xml:id="i-EyZP8FuQo67NrpqnGD5FrK">
            Socialtjänsten sliter med frågan. Det gör även polis och tull
            inom den ram som nuvarande spelregler ger dem.
          </p>
          <p xml:id="i-STi3RouTmvgPAC5oFXF8tC">
            Katmissbruket bland somalier förorsakar en rad problem och att
            missbruket är omfattande styrks av att Somaliska Föreningen mot
            Kat uppger att ca 40 % av de vuxna somaliska männen i området
            S:a Järva missbrukar kat.
          </p>
          <p xml:id="i-SJEM3xuixrfSehUBC953vp">
            Kat påverkar kroppen genom ökad puls, stegrat blodtryck, ökad
            andning, ökad kroppstemperatur och vidgade pupiller. De psykiska
            effekterna är en känsla av upprymdhet, välbefinnande och kraft,
            en upplevelse av gott minne och gott intellekt samt en föreställning
            om god problemlösningsförmåga. Vid högre doser inträder förvirring
            och hallucinationer. Kat dämpar dessutom aptiten, vilket medför
            att kattuggare ofta blir undernärda. Missbruket för även med sig
            en rad obehagliga biverkningar. Det finns dokumenterade fall av
            katmissbrukare som blivit psykotiska och tagit sitt eget liv.
          </p>
          <p xml:id="i-4WD6r2Wb4XgxEsSgzfCrVV">
            En annan konsekvens av missbruket är att våldet ökar. Det finns
            en rad dokumenterade våldsbrott. Katmissbrukets påverkan på familjevåldet
            är tyvärr inte utredd. Några somaliska kvinnor har försökt väcka
            frågan utan att få något gensvar.
          </p>
          <p xml:id="i-DkzD6vowYqS4khLwVN49NF">
            Vid brukandet av kat tuggas plantans färska skott, fina grenar
            och blad. Dessa tuggas samman till en liten boll som man har innanför
            kinden. Saften sväljs medan bollen ligger kvar i kinden. En vanlig
            dagsdos är ett knippe, en s.k. marduuf. Den väger 150@300 gram.
            En marduuf tar 4@6 timmar att förbruka. Genomsnittsvikten på gjorda
            beslag i västra Stockholm är 160 gram. Missbrukarna köper vanligtvis
            en marduuf åt gången. På grund av att de aktiva substanserna katin
            och katinon snabbt tappar sin kraft när katet blir äldre köper
            man bara en eller högst två dagsransoner. Det måste således ske
            en kontinuerlig och frekvent införsel av kat för att tillfredsställa
            behoven.
          </p>
          <p xml:id="i-W3fs1G3J6RtfJVPstAd4NG">
            Gränsen mellan ringa narkotikabrott och normalgraden ligger i
            dag på två kilo avseende kat. Med vikten 160 gram skulle detta
            innebära att tolv stycken marduufer är ringa brott. Det är inte
            troligt att någon innehar mer än högst 4@5 marduufer för eget
            bruk. Den alltför höga viktgränsen leder därmed till att polisen
            inte har tillräckliga verktyg för att ingripa mot missbrukarna.
          </p>
          <p xml:id="i-QfsvCpZdbn9xtfZKucG2oZ">
            Riktpunkten för grovt narkotikabrott avseende kat är i dag 400
            kilo. Det finns varken kundunderlag eller praktiska möjligheter
            att smuggla in större volymer än 100 kg. Därmed kan även smugglarna
            komma undan med relativt lindriga påföljder.
          </p>
          <p xml:id="i-Q6n8hCUb6t74Ew2mP7TxsD">
            Socialministern hade i det svar han gav mig rätt, såtillvida,
            att Riksåklagaren har möjlighet att gå in och ändra på viktgränserna
            för kat när det gäller klassning som grovt, normalt eller ringa
            brott. Tyvärr har han inte använt sig av den befogenheten. Möjligen
            kan den kärva ekonomiska situationen inom rättsområdet och det
            faktum att både polis och åklagare måste göra hårda prioriteringar
            fått honom att avstå.
          </p>
          <p xml:id="i-QaAjVyP54MHizoBMwirgVs">
            Bland somalier och främst bland somaliska kvinnor har man emellertid
            den uppfattningen att svenska myndigheter inte tar problemen på
            allvar, just på grund av att det gäller en liten grupp flyktingar
            och invandrare. Bl.a. av den anledningen, men också därför att
            jag vet att justitieministern i annat sammanhang när det gäller
            klassning av narkotiska preparat har tagit initiativ för att rätta
            till missförhållanden, vill jag fråga justitieministern:
          </p>
          <p xml:id="i-XSNpioao6at4mod2JfUf63">
            Är justitieministern beredd att ta initiativ till en lagändring
            när det gäller påföljder för narkotikabrott där drogen kat är
            inblandad?
          </p>
        </div>
      </div>
    </body>
  </text>
</TEI>
