<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0107">
  <teiHeader>
    <fileDesc>
      <titleStmt>
        <title>rekrytera utan att diskriminera</title>
        <author>Westman, Henrik (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>rekrytera utan att diskriminera till statsrådet Mona Sahlin om rekrytera utan att diskriminera</title>
          <idno type="rdwebb">GN10107</idno>
          <ref type="dokument_url_text">http://data.riksdagen.se/dokument/GN10107/text</ref>
          <ref type="dokument_url_html">http://data.riksdagen.se/dokument/GN10107</ref>
          <ref type="dokumentstatus_url_xml">http://data.riksdagen.se/dokumentstatus/GN10107</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7KBbQxMwamQ8aEQRXJRw1j</idno>
            <persName>Westman, Henrik (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>statsrådet Mona Sahlin </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-Jk34TMZW6jNCCttJZY3jGK" corresp="i-GFJcxAB9fyzG2VN1HakscJ">
          <date when="1999-11-30"/>
        </correspAction>
        <correspAction type="answered" xml:id="i-MmASobJ8P3SPVBEo3EgEx" corresp="i-GFJcxAB9fyzG2VN1HakscJ">
          <date when="2000-01-25"/>
        </correspAction>
        <correspAction type="sent" xml:id="i-UxLJ5586N752hEWVwkETuP" corresp="i-7KBbQxMwamQ8aEQRXJRw1j">
          <date when="1999-11-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-W4z343MNtGUMxEua5tbf4Q">
            den 23 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SiZnykAdnhmR7UfEVGufhR">
            Interpellation 1999/2000:107 av Henrik Westman (m) till statsrådet
            Mona Sahlin om rekrytera utan att diskriminera
          </p>
          <p xml:id="i-CFMjV5m5tcPt8fpqhs4Yzb">
            Sedan några månader har vi i Sverige fyra arbetsrättsliga diskrimineringslagar.
            Lagarna gäller på hela arbetsmarknaden och omfattar rekryteringsförfarandet,
            frågor som rör befordran, löne- och anställningsvillkor, uppsägning
            osv. Arbetsgivarna åläggs vittgående skyldigheter att vidta s.k.
            aktiva åtgärder för att främja mångfald, förhindra mobbning, skapa
            en miljö som fungerar också för personer med funktionshinder osv.
          </p>
          <p xml:id="i-KyzPJgHYbg8ADuYdVMZWWg">
            De fyra lagarna är oklara och skapar osäkerhet hos arbetsgivarna
            om vilka skyldigheterna verkligen är. Än värre är att en arbetsgivare
            kan dömas för en helt oavsiktlig, direkt eller indirekt diskriminering.
            Lagarna har allvarliga brister och skapar rättsosäkerhet. En arbetsgivare
            kan bli fälld utan att ha haft uppsåt. Skyldigheterna är otillräckligt
            definierade. Bevisbördan vilar tyngre på arbetsgivaren. Skadestånden
            är inte förutsägbara.
          </p>
          <p xml:id="i-9JhqPVyhYDSLByPpAGS5uR">
            Det här förvirrade läget, som för övrigt bekräftas av de fyra
            ombudsmännen, har nu förvärrats ytterligare genom att dessa tillsammans
            har utgivit en s.k. handbok med titeln Rekrytera utan att diskriminera.
            Ombudsmännen vill förbättra världen och vips griper de som så
            många andra myndigheter efter de maktens redskap de bäst känner
            @ fler regler och fler krav på andra. Nu ska företagarna med hjälp
            av "handfasta råd om lagarna" läras att rekrytera rätt.
          </p>
          <p xml:id="i-FXCF3oDU9cdnqLiM5E6UHZ">
            Handbokens första kapitel talar om vad som är diskriminering
            enligt lagens mening. Här får läsaren reda på vilka skadestånd
            som hotar när man anställer folk. Det andra kapitlet har titeln
            Rekommendationer men utgörs av en lång samling krav som företagaren
            ska följa. I senare debatt hävdar ombudsmännen att arbetsgivaren
            får anställa vem han eller hon vill men icke desto mindre kringgärdas
            rekryteringsproceduren med en mängd "måste" och "skall".
          </p>
          <p xml:id="i-RMsWLhfCcMiygpFmDrk7vc">
            Kraven är många och kan låta så här:
          </p>
          <p xml:id="i-AqxvP5oBjQM4xo5FDtWkR7">
            "Genomgång av ansökningshandlingar och rangordning av de sökande
            måste ske systematiskt och konsekvent."
          </p>
          <p xml:id="i-FWu2oETW74PUQHmAHfPHQ7">
            "Dokumentera den metodik som används vid valet mellan de sökande
            och spara dokumentationen."
          </p>
          <p xml:id="i-A3AZvPgoMzGDnY6jY4s5SR">
            "Urvalstest ska utvärderas regelbundet."
          </p>
          <p xml:id="i-QsNH8the1rPw3uBfbtvXe5">
            "Intervjugrupper ska ha allsidig sammansättning. Om nödvändigt
            kan lämpliga personer utifrån engageras."
          </p>
          <p xml:id="i-AHkpX6y6ZLra9JYCZfzwLf">
            "Alla frågor under intervjun ska vara objektiva och relevanta
            för kraven i det sökta arbetet."
          </p>
          <p xml:id="i-3nqR61GzaX9JRJPtyvuUsR">
            "Ställ inga frågor om en sökandes civilstånd, barn, familj eller
            andra personliga omständigheter ."
          </p>
          <p xml:id="i-Hy3MPwx5b5XF7ENix2x63T">
            "Inga frågor ska ställas om etnisk tillhörighet, religion eller
            sexuell läggning."
          </p>
          <p xml:id="i-Kgg9B4fC7ea26qzKKjZmfj">
            "Frågor om den sökandes fysiska eller psykiska funktioner hör
            normalt inte hemma i en anställningsintervju."
          </p>
          <p xml:id="i-VppQGYEB4x9L9dziS1aXTJ">
            "Arbetsbeskrivningen ska inte innehålla onödiga och omotiverade
            villkor eller krav."
          </p>
          <p xml:id="i-9PsuVAZ3VuAscwZE1tJC2x">
            Det av skolministern så gärna nyttjade uttrycket "social kompetens"
            förstår sig statens fyra ombudsmän inte alls på. "Vad betyder
            uttrycket egentligen?" undrar de i handboken. Bedömningen av "social
            kompetens är subjektiv" konstaterar de och misstänker att arbetsgivare
            kommer att "diskriminera personer med ickesvensk bakgrund eftersom
            begreppet inte är kulturellt neutralt". Här kan psykiskt handikappade,
            homosexuella m.fl. råka illa ut. Därför bör social kompetens definieras
            i förväg av arbetsgivaren. För den som ska ha ensamarbete och
            bara vara trevlig på kafferasten är det inte rimligt att ställa
            krav på social kompetens. Tycker ombudsmännen. Varför utgår ombudsmännen
            ifrån att en ensamarbetare för evigt ska vara en ensamarbetare?
            I modernt arbetsliv utvecklas många anställda och byter arbetsuppgifter.
          </p>
          <p xml:id="i-S6Bhv8TbCLjHvAyqpKrkjm">
            Det är onekligen intressant att notera att samtidigt som ombudsmännen
            dömer ut begreppet social kompetens, så föreslår skolminister
            Ingegerd Wärnersson att gymnasieelever ska ha social kompetens
            på schemat och få betyg i "ämnet". Hur ska detta tolkas och vems
            uppfattning gäller?
          </p>
          <p xml:id="i-DLdtWWcUB8dUf2pfFEDAAA">
            Personlig lämplighet bör företagare inte heller bry sig om. "Faktorn
            personlig lämplighet ger lätt utrymme för fördomar och slentriantänkande"
            heter det i handboken. Där får man vidare veta att det är olämpligt
            att "slentrianmässigt ställa krav på lång yrkeserfarenhet". Det
            är ointressant om någon har tio års yrkeserfarenhet om det räcker
            med fem år för att behärska alla arbetsuppgifter, skriver statens
            ombudsmän.
          </p>
          <p xml:id="i-CzyQC64iiCscMjdzarpSmm">
            "Sökande från tidigare rekryteringar bör inte behållas mer än
            ett år." Permanenta jobb ska inte besättas med sökande till tillfälliga
            arbeten, eftersom många lämpliga personer kanske inte sökte vid
            den ursprungliga annonseringen för att de inte var intresserade
            av en kort anställning! Resonemanget kröns med ett förbud för
            arbetsgivaren att ta upp vissa saker, t.ex. ställa frågan om någon
            är gift.
          </p>
          <p xml:id="i-8ouZvbwL91p35JucUSrK1H">
            En anställning är ett frivilligt avtal mellan fria människor.
            Företagaren gör en frivillig långsiktig överenskommelse med en
            person. Denna överenskommelse bygger på ömsesidigt förtroende
            och ömsesidiga åtaganden inför framtida samarbete @ prestationer
            och motprestationer. Det handlar om arbetsuppgifter, kompetensutveckling
            och kostnader. Det handlar också om arbetstider m.m. som ska anpassas
            efter individens behov. Företagaren påtar sig ett långtgående
            ansvar för samarbetet med en person men får inte fråga om sådant
            som kan ha avgörande betydelse när personen i fråga senare ska
            utföra sina arbetsuppgifter. Det är dags för ombudsmännen att
            inse att anställning är en subjektiv handling och bör så vara.
          </p>
          <p xml:id="i-Mdy1CqVBrQqgHyKnkCSpcR">
            Ombudsmännens råd är inte bindande men är ofta formulerade som
            direkta krav. Det är krav som man förutsätter att 200 000 företag
            ska studera och följa. 170 000 av dessa företag har färre än tio
            anställda och de behöver ofta rekrytera personer med allroundkunskaper.
            Ombudsmännens sätt att skriva om befattningar och arbetsbeskrivningar
            avslöjar en helt verklighetsfrämmande syn på arbete och småföretagande.
            De skriver t.ex. "ett arbete som blir ledigt eller en nyinrättad
            befattning ska analyseras, innan man gör en arbetsbeskrivning
            för att bestämma vilka arbetsuppgifter som ingår och hur stor
            del av arbetet varje uppgift omfattar." Krav på fysisk förmåga
            ska företagaren kunna bevisa genom en "arbetskravsanalys" (annars
            diskriminerar man kvinnor och handikappade).
          </p>
          <p xml:id="i-2PufuC7TYuJosWqxNv2MpE">
            Men vad är t.ex. enligt ombudsmännen en arbetskravsanalys? Kan
            det verkligen vara ett brott mot någon av diskrimineringslagarna
            att inte göra en arbetskravsanalys? Har ombudsmännen någon befogenhet
            att kräva sådana? Handboken ska inte ses som lag, men självklart
            är det så att boken kommer att granskas och påverka bedömningen
            i ett diskrimineringsmål. Då har boken åstadkommit stor skada
            eftersom den inte har någon förankring i verkligheten. Den är
            en ren skrivbordsprodukt.
          </p>
          <p xml:id="i-HJGb2bLqfiSSafmi521DzG">
            Jag skulle vilja se ombudsmännens konsekvensanalys av sin regelhandbok.
            Enligt förordning om särskild konsekvensanalys av reglers effekter
            för små företags villkor (1998:1820) ska myndigheter göra en konsekvensanalys
            när de utfärdar rekommendationer och dokumentera densamma. Med
            hänsyn till alla de analyser som ombudsmännen finner det naturligt
            att kräva av varje företag är det rimligt att kräva att ombudsmännen
            visar sin konsekvensanalys av rekommendationerna. Det är ett anständighetskrav
            att sådana analyser görs innan man går vidare med nya krav.
          </p>
        </div>
        <div type="ipQuestion">
          <p xml:id="i-Cu2XpHB9CnTYkQz6daXsG7">
            Med hänvisning till det ovan anförda vill jag ställa följande
            frågor till statsrådet Sahlin:
            <list rend="unordered">
              <item>
                1. Vad avser regeringen vidta för åtgärder för att förenkla diskrimineringslagstiftningen?
              </item>
              <item>
                2. Vad avser regeringen vidta för åtgärder för att bibringa de
                fyra myndighetscheferna samma insikt om den sociala kompetensens
                betydelse som skolministern har gett uttryck för?
              </item>
              <item>
                3. Vad avser regeringen vidta för åtgärder för att förhindra
                att myndigheter fortsättningsvis ger ut rena skrivbordsprodukter
                i form av regler eller råd?
              </item>
              <item>
                4. Vad avser regeringen vidta för åtgärder för att @ med anledning
                av ombudsmännens regelbok @ få till stånd en sådan konsekvensanalys
                som föreskrivs i förordningen 1998:1820?
              </item>
            </list>
          </p>
        </div>
      </div>
    </body>
  </text>
</TEI>
