<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0194">
  <teiHeader>
    <fileDesc>
      <titleStmt>
        <title>information och samråd om kärnavfall</title>
        <author>Karlsson, Kjell-Erik (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>information och samråd om kärnavfall till miljöminister Kjell Larsson om information och samråd om kärnavfall</title>
          <idno type="rdwebb">GN10194</idno>
          <ref type="dokument_url_text">http://data.riksdagen.se/dokument/GN10194/text</ref>
          <ref type="dokument_url_html">http://data.riksdagen.se/dokument/GN10194</ref>
          <ref type="dokumentstatus_url_xml">http://data.riksdagen.se/dokumentstatus/GN10194</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LqvLajCTsK6crqsTTth9uu</idno>
            <persName>Karlsson, Kjell-Erik (v) </persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-CtCJeBJJiTg9bLZtGcTutv" corresp="i-9ih4smVvRYKCMas4i52Xiw">
          <date when="2000-01-25"/>
        </correspAction>
        <correspAction type="sent" xml:id="i-HQUwSXUfFqjGpxwMc46jWi" corresp="i-LqvLajCTsK6crqsTTth9uu">
          <date when="2000-01-21"/>
        </correspAction>
        <correspAction type="answered" xml:id="i-zcbGG4X1wWKGSn1ZY7ML5" corresp="i-9ih4smVvRYKCMas4i52Xiw">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-VSrmTgWmpxD3rkdnHC1kBi">
            den 21 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DjB72KdEKtw5Q6Cruj3GLs">
            Interpellation 1999/2000:194 av Kjell-Erik Karlsson (v) till
            miljöminister Kjell Larsson om information och samråd om kärnavfall
          </p>
          <p xml:id="i-Kg66WYFUxNbCSwng4PiGxT">
            I svar på tidigare skriftlig fråga (1999/2000:320) har miljöministern
            sagt sig vara nöjd med den nuvarande ordningen som innebär att
            det är kommunerna som ansvarar för informationen om kärnavfallsfrågan
            till allmänheten i de s.k. förstudiekommunerna. Den fråga som
            då omedelbart måste ställas är givetvis vem som i så fall ansvarar
            för utbildningen av kommunpolitikerna och @tjänstemännen.
          </p>
          <p xml:id="i-LkwFWhPVEaPRwsfPrKJtj">
            Statens kärnkraftsinspektion (SKI) anser också att de politiskt
            förtroendevalda i respektive kommun är de som är bäst lämpade
            att fördela de medel kommunen får ur Kärnavfallsfonden till stöd
            för informationsinsatser. Ändå är det i dag så att kärnkraftsindustrins
            avfallsföretag, SKB, så gott som helt utan konkurrens har hand
            om att informera kommuninnevånarna om hur ansvarsfullt de hanterar
            kärnavfallsfrågan och om hur bra den s.k. KBS-3-metoden kommer
            att fungera i åtminstone en miljon år framåt. "Genom kopparkapselns
            utformning, fler omgivande barriärer samt det omgivande bergets
            stabilitet försäkrar man sig om att avfallet ligger isolerat ."
            skriver t.ex. SKB:s projektledare i Tierps kommun i Upsala Nya
            Tidning (den 19 januari 2000) @ men givetvis informerar hon inte
            samtidigt om de stora problem man har exempelvis med att åstadkomma
            fungerande svetsfogar i kapslarna och inte heller om att bergets
            stabilitet stundom ifrågasätts.
          </p>
          <p xml:id="i-RdZucDB9KHvj4qudi2reB3">
            På de flesta förundersökningsorter har det bildats opinionsgrupper
            som ställer sig kritiska både till innehållet i SKB-informationen
            och till SKB:s sätt att informera @ och därmed också till kommunernas
            sätt att använda de pengar man fått ur Kärnavfallsfonden för information.
            Pengarna i fonden är ju dessutom ursprungligen inbetalade av elkonsumenterna
            själva.
          </p>
          <p xml:id="i-LeH3Hy6LLoeDF8CHXNe63X">
            Vid en genomgång av hur de respektive kommunerna använt informationspengarna
            skulle man, det tyder de flesta tecken på, komma fram till att
            pengarna merendels använts till att i kommuninnevånarnas ögon
            legitimera SKB-informationen.
          </p>
          <p xml:id="i-W3AfrNVecYmaATAp4tJDhn">
            I min skriftliga fråga anfördes ett exempel på SKB:s oseriösa
            information: i en informationsbroschyr "bevisar" man kärnavfallets
            ofarlighet efter ett visst antal år genom att jämföra med effekten
            hos en glödlampa, trots att detta inte torde ha någon som helst
            relevans i sammanhanget. Glödlampsexemplet är förstås bara en
            liten detalj i helheten. Det är hur som helst knappast till SKB
            man ska vända sig om man vill ha reda på svagheterna i KBS-3-konceptet.
            Tyvärr knappast heller till tillsynsmyndigheterna Kärnkraftsinspektionen
            (SKI) och Strålskyddsinstitutet (SSI), eftersom dessa genomgående
            tenderar att prioritera linjen "inte oroa allmänheten i onödan".
            Miljöorganisationerna och opinionsgrupperna har ofta kunnat konstatera
            att kommun, SKB och de statliga tillsynsmyndigheterna SKI och
            SSI givit samma @ okritiska @ information. Är inte detta att underskatta
            mottagarna av informationen?
          </p>
          <p xml:id="i-WAtuNWM1ustKRki2vxwYnj">
            Det borde vara en självklarhet att de medel (max 2 miljoner kronor
            per kommun) som kommunerna disponerar ur kärnavfallsfonden särredovisas,
            så att det går att se hur mycket pengar som används till vad.
          </p>
          <p xml:id="i-WMtL22qBR1Y7dscMy2o52B">
            Opinionsgrupperna representerar i dag en betydande kunskap, har
            sedan länge bildat nätverk och håller kontakt med respekterade
            forskare och jurister. En sådan särredovisning skulle med säkerhet
            ge vid handen, att en mycket stor del av informationspengarna
            gått till resor för politiker till CLAB, mellanlagret i Oskarshamn,
            m.fl. aktiviteter där SKB oinskränkt fått bestämma informationens
            innehåll. Med tanke på att SKB självt varje år tilldelas ett stort
            antal miljoner kronor ur fonden just för information är förhållandet
            desto mer absurt.
          </p>
          <p xml:id="i-3x1zEUqaaeVMzvBf5fxf2b">
            Tyvärr har heller inte vare sig kommunerna eller länsstyrelserna
            nöjaktiga kunskaper om reglerna för hur medlen får användas. Enligt
            ett beslut i SKI (den 29 januari 1996) får dessa medel inte användas
            till en eventuell folkomröstning i kärnavfallsfrågan @ kostnaderna
            för kommunala folkomröstningar ska enligt grunderna i kommunallagen
            bestridas av kommunerna. Inte desto mindre har länsstyrelsen i
            Sörmland i yttrande till SKI (den 28 maj 1998) beträffande skrivelse
            från opinionsgruppen Rädda Fjällveden inte någon kritik att anföra
            mot att Nyköpings kommun sagt sig vilja använda medlen till en
            kommunal folkomröstning.
          </p>
          <p xml:id="i-Vd2VZ2Fu3x3Sv1DkCVGt7m">
            Kärnkraften och kärnavfallet @ det civila och, globalt, även
            det militära @ hör till människans stora ödesfrågor. Volymen högradioaktivt
            kärnavfall, som enligt neutrala forskare bör hållas åtskilt från
            allt liv i hundratusentals år, ökar för varje dag som går. (Enbart
            i Sverige med ca 700 kg/dag). De personer som i dag har ansvaret
            för informationen till allmänheten om detta, kommunpolitikerna,
            har själva ingen eller en mycket ensidig och bristfällig utbildning
            i detta ämne. Jag förutsätter att miljöministern inte kan känna
            sig nöjd med denna ordning.
          </p>
          <p xml:id="i-YPKk4k1UZgZQqt1LikREpi">
            När det gäller samrådsförfarandet i samband med MKB-arbetet har
            SKB/SSI föreslagit att regeringen tar upp frågan vilket stöd som
            kan ges frivilligorganisationer och miljöorganisationer för att
            de ska kunna delta i samrådsprocessen. Detta gäller på det nationella
            planet. Hittills har de miljöorganisationsrepresentanter som bjudits
            att delta i samråd (dels i det s.k. dialogprojektet, dels inom
            ramen för den nationelle samordnarens samrådsforum) visserligen
            fått ersättning för reskostnader och förlorad arbetsinkomst vid
            mötena men inte givits några ekonomiska möjligheter att arbeta
            med frågan i övrigt.
          </p>
          <p xml:id="i-hTSfGbUisyeffUMNGv5Qt">
            Mina frågor till miljöministern blir således:
          </p>
          <p xml:id="i-TNKryYBXqpQHeUKTmKCaDn">
            Vad avser ministern att vidta för åtgärder för att innevånarna
            i de tilltänkta slutförvarskommunerna ska få en allsidig information
            i kärnavfallsfrågan?
          </p>
          <p xml:id="i-JTu5Zv4SemUGdHb8Jmsmjp">
            Vad avser ministern att vidta för åtgärder för att miljöorganisationer
            och eventuellt andra i sammanhanget relevanta NGO:er ska få möjligheter
            att delta i samrådsförfarandet vid MKB-arbetet på samma villkor
            som övriga parter?
          </p>
        </div>
      </div>
    </body>
  </text>
</TEI>
