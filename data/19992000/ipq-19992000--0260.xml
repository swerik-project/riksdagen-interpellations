<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0260">
  <teiHeader>
    <fileDesc>
      <titleStmt>
        <title>införselreglerna för alkohol</title>
        <author>Jonsson, Elver (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>införselreglerna för alkohol till socialminister Lars Engqvist om införselreglerna för alkohol</title>
          <idno type="rdwebb">GN10260</idno>
          <ref type="dokument_url_text">http://data.riksdagen.se/dokument/GN10260/text</ref>
          <ref type="dokument_url_html">http://data.riksdagen.se/dokument/GN10260</ref>
          <ref type="dokumentstatus_url_xml">http://data.riksdagen.se/dokumentstatus/GN10260</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Gcjbk3nJyjWXPaa2dm3MFR</idno>
            <persName>Jonsson, Elver (fp) </persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>socialminister Lars Engqvist </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>finansminister Bosse Ringholm </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-QHvJ8yji7yBsWVfkifqy5W" corresp="i-ESKbhHz2VETwMj9meYcmxk">
          <date when="2000-03-07"/>
        </correspAction>
        <correspAction type="sent" xml:id="i-CZiR29RVd6WvS4U7tcWJGz" corresp="i-Gcjbk3nJyjWXPaa2dm3MFR">
          <date when="2000-02-24"/>
        </correspAction>
        <correspAction type="answered" xml:id="i-6pcDQRd8PVtQnt2hgSPEia" corresp="i-A5R84cTmpky3NHJ7nLKaEt">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-6iEe2iP9Qn4fRLu2z59QAC">
            den 24 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-B7YdDaiRQWKbQtkUkcneyh">
            Interpellation 1999/2000:260 av Elver Jonsson (fp) till socialminister
            Lars Engqvist om införselreglerna för alkohol
          </p>
          <p xml:id="i-TUPasqzu7gEeqYJ4rK8u25">
            EU-förhandlingar i socialt perspektiv
          </p>
          <p xml:id="i-3eMYmQSeVbkwrSq7Dn5Y9y">
            Kring de pågående samtalen och förhandlingarna om den svenska
            alkoholpolitiken i EU-perspektiv framöver har det blossat upp
            en häftig massmedial debatt. På många håll hävdas med emfas att
            Sverige måste helt anpassa sig till EU-kommissionens önskemål.
            Att det skulle vara ett brett folkligt krav från de svenska medborgarna
            och att det allmänna umgänget i den europeiska unionen skulle
            kräva det.
          </p>
          <p xml:id="i-T3JrAMigZrFCASgSxqx5VV">
            Det finns anledning att erinra om grunderna för den svenska alkoholpolitiken.
            Den har en lång och stabil tradition med sin yttersta avsikt att
            begränsa den totala alkoholkonsumtionen för att förhindra missbruk,
            skador och för tidig död. Svensk alkoholpolitik kan i den meningen
            sägas ha varit framgångsrik. Vi har en av de lägsta totalkonsumtionerna
            i Västeuropa. Det finns onekligen en bättre folkhälsa att redovisa
            än vad andra jämförbara länder kan hävda.
          </p>
          <p xml:id="i-HYrKeHnMFkeW5isFrziE8N">
            De tilltänkta införselvillkoren skulle medge en dramatisk ökning
            av intaget. Nära ett kvarts ton (!) olika slag av alkoholdrycker
            skulle bli tillåtet att införa med enbart beskattningen verkställd
            i inköpslandet, dvs. i regel i länder som har rejält lägre alkoholskatter
            än vad nordiska länder har. Enligt ansvariga uttalanden från det
            statliga systembolaget skulle det vara ett grundskott mot hela
            den svenska alkoholpolitiken. Prisinstrumentet som har varit ett
            av de få vetenskapligt styrkta insatserna som bromsat konsumtionen
            skulle därmed ha spelat ut sin roll.
          </p>
          <p xml:id="i-FQGZwYrqm1GYujMcAEPVqW">
            Det mest alarmerande skulle vara att alkoholdrickandet skulle
            öka kraftigt. Folkhälsoinstitutets generaldirektör Gunnar Ågren
            säger i en tidningsintervju att han dömer ut rapporter som påstår
            att drickandet bara skulle öka marginellt om Sverige anpassar
            sig till EU:s nuvarande regelsystem. Ågren dömer ut sådana propåer
            och hävdar ett uppemot 1 000 fler kommer att dö i alkoholskador
            varje år i Sverige. Det är den allmänna kunskapen att ökad tillgänglighet
            leder till ökat drickande. Fortfarande gäller att begränsning
            av tillgängligheten och prisinstrumentet är de två effektiva metoderna
            för att dämpa konsumtionenen framhåller Gunnar Ågren och förutsätter
            att en särbestämmelse kan upprätthållas för en ansenlig tid framöver.
          </p>
          <p xml:id="i-2B97wtoJXjNXNT58gJU9XU">
            I olika enkäter utförda av opinionsinstitut har hävdats att det
            skulle finnas en mycket stark majoritet bland befolkningen för
            att utan villkor gå in för EU:s nuvarande regelsystem. Två iakttagelser
            i de gjorda undersökningarna är värda att notera. Kvinnorna är
            betydligt mindre benägna att acceptera en ordning som leder till
            en ökad konsumtion. Den andra tydliga skillnaden är också att
            bland låginkomsttagare och personer med lägre utbildning är stödet
            för nuvarande införselregler i Sverige starkare än bland t.ex.
            höginkomsttagare.
          </p>
          <p xml:id="i-FFNUkxyMj8DHukd5pUxNZe">
            Sverige bör hävda folkhälsan
          </p>
          <p xml:id="i-MVMChPFTpQcemxz88XpeDS">
            De senare årens alkoholpolitiska riksdagsbeslut har haft en kraftig
            majoritet för en fortsatt restriktiv och socialt inriktad alkoholpolitik.
            Bara något enstaka parti och en mindre grupp riksdagsledamöter
            har hävdat motsatsen. Vetenskapliga iakttagelser, forskning och
            praktiska erfarenheter samt en betydande folkopinion att hävda
            sociala intressen har medverkat till att Sverige tydligt hävdat
            värdet av en restriktiv alkoholpolitik. I allt väsentligt har
            olika regeringar under de senaste decennierna följt ett sådant
            koncept.
          </p>
          <p xml:id="i-SHLwLJJfwK5jP6L6vitxy4">
            I förra veckans frågestund i riksdagen fick socialministern frågan
            hur han bedömde möjligheten att komma fram med svenska önskemål
            i EU-förhandlingen. Socialministern hänvisade till två viktiga
            punkter: den ena var att EU-kommissionen måste hysa respekt för
            svenska önskemål och han uttryckte "i den här riksdagen finns
            det en förkrossande majoritet som önskar behålla de nuvarande
            reglerna. Det tänker vi upplysa kommissionen om". Vidare gjorde
            statsrådet några välgörande positionsbestämningar "vår utgångspunkt
            i diskussionen med kommissionen är att vi vill behålla det nuvarande
            undantaget" och vidare "vi har starka folkhälsoskäl för det och
            det finns dessutom en mycket stark majoritet i Sveriges riksdag
            för att göra detta. Det är den linjen vi driver ."
          </p>
          <p xml:id="i-3rBs2zKF6TmBmyrkTXXYCL">
            Det var en välgörande deklaration som socialministern gjorde
            å regeringens vägnar. Det borde leda till att Sverige inte bara
            hävdar en sådan socialt intriktad linje utan att man också är
            beredd att slåss för den, både av allmänpreventiva, men även ekonomiska
            skäl. Det avgörande är framför allt att hävda en socialt inriktad
            linje i alkoholpolitiken.
          </p>
          <p xml:id="i-PBmQbtmkh9khUTWfhHCm73">
            Det är intressant att konstatera att flera västeuropeiska länder
            med intresse ser på svensk och nordisk alkoholpolitik, både den
            allmänna inriktningen men också genom det särskilda försäljningsmonopol,
            Systembolaget, som har svarat för distributionen i Sverige. Debatten
            i flera EU-länder går i "svensk/nordisk" riktning. Det vore ödesdigert
            om Sverige i det läget skulle backa från en folkhälsopolitiskt
            stark position. En förlängning av nuvarande införselvillkor ger
            andra länder ett rådrum som innebär att man i framtiden förmodligen
            kan mötas på en mera ensartad linje än vad som gäller för närvarande.
          </p>
          <p xml:id="i-9ha2un4HWU224kv3t93VD9">
            Jag vill med anledning av det ovan anförda ställa följande fråga
            till socialministern:
          </p>
          <p xml:id="i-7Y8ymsgTpUwaAzdZtQVRy4">
            Avser regeringen att i de pågående förhandlingarna med kraft
            hävda de intressen beträffande införselfrågor som riksdagen i
            ett folkhälsoperspektiv har slagit fast och regeringen genom socialministerns
            nyss avgivna deklaration ställt sig bakom?
          </p>
        </div>
      </div>
    </body>
  </text>
</TEI>
