<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0129">
  <teiHeader>
    <fileDesc>
      <titleStmt>
        <title>handlingsplan för trygghet och demokrati</title>
        <author>Daléus, Lennart (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>handlingsplan för trygghet och demokrati till statsminister Göran Persson om handlingsplan för trygghet och demokrati</title>
          <idno type="rdwebb">GN10129</idno>
          <ref type="dokument_url_text">http://data.riksdagen.se/dokument/GN10129/text</ref>
          <ref type="dokument_url_html">http://data.riksdagen.se/dokument/GN10129</ref>
          <ref type="dokumentstatus_url_xml">http://data.riksdagen.se/dokumentstatus/GN10129</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GSfuaZB2iKY7EQ9cNr63sp</idno>
            <persName>Daléus, Lennart (c) </persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>statsminister Göran Persson </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-SySN6qMqpcrxHXHJgwvJdT</idno>
            <persName>vice statsminister Lena Hjelm-Wallén </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-LCH4hihG1eizKM6gxZPuwy" corresp="i-3kVCtR7mCK6mW2F6oaBMR5">
          <date when="1999-12-07"/>
        </correspAction>
        <correspAction type="answered" xml:id="i-CgbNAY14hhN5JoQZVFsr7Z" corresp="i-SySN6qMqpcrxHXHJgwvJdT">
          <date when="2000-01-18"/>
        </correspAction>
        <correspAction type="sent" xml:id="i-MpoyDEjaMnU4VEbFR38dbW" corresp="i-GSfuaZB2iKY7EQ9cNr63sp">
          <date when="1999-12-02"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-CC1tu2aqVbPSs4sQfEwyy5">
            den 2 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NS8pC7Lyf8rRTpgp6WSrEa">
            Interpellation 1999/2000:129 av Lennart Daléus (c) till statsminister
            Göran Persson om handlingsplan för trygghet och demokrati
          </p>
          <p xml:id="i-9hJyF3xEAf37gD9gEoZArF">
            Vi lämnar snart ett sekel bakom oss där våld, krig och massmord
            drabbat mänskligheten. Våldsideologier och dess despoter till
            ledare har med systematik mördat miljontals människor enbart på
            vår kontinent. Demokratin och de mänskliga rättigheterna segrade
            över våldet. Efter andra världskrigets slut spirade samarbetet
            mellan demokratierna i Västeuropa och ett halvt sekel senare vann
            de demokratiska krafterna även i östra Europa.
          </p>
          <p xml:id="i-8doDAW1xBQ1vRjZBgRTXMo">
            Vi får inte ta demokratin för given. Under de senaste åren har
            antidemokratiska krafter visat sin brutala närvaro i Sverige.
            I går redovisade fyra stora tidningar att det inte är någon marginell
            företeelse att dessa våldsverkare hotar poliser och deras familjer
            samt sätter rättssystemet ur spel. Sedan tidigare är det känt
            att de misshandlat och mördat människor på grund av hudfärg, homosexualitet
            eller demokratiskt engagemang. Våldsdåden och hoten om våld syftar
            till att tysta oss eller skrämma oss till tystnad. Det nazistiska
            och rasistiska våldet har trappats upp.
          </p>
          <p xml:id="i-BMSohFsyc5uLgmQKNzmhW6">
            Det finns samtidigt en enorm kraft och vilja hos många människor,
            speciellt bland unga, att kämpa för mänskliga rättigheter och
            mot våldsverkare. Skolungdomar visar öppet sin avsky i demonstrationer,
            senast i går den 30 november, var många ungdomar ute på gator
            och torg för att ta ställning mot våldet. Vi måste ta till vara
            de positiva krafterna. Kampanjen "Levande historia" med boken
            Om detta må ni berätta är mycket viktig för att förstärka kunskapen
            om Förintelsen och dess offer. Den är dock inte tillräcklig. Centerpartiet
            anser att det behövs en bred, sammanhållen och folklig offensiv
            mot brott och våldstendenser och en av riksdagen beslutad handlingsplan
            för ökad trygghet och för en förstärkt demokrati.
          </p>
          <p xml:id="i-NFzTKCBNLrCLVDcfAe3yMM">
            Många upplever i dag en stark och tilltagande otrygghet i sin
            dagliga tillvaro. Så har det säkert varit i alla tider, men det
            torde vara obestridligt att brott och våldstendenser har ökat
            och ändrat karaktär under senare år. Våldet har blivit råare och
            utövas av allt yngre åldersgrupper. Allt större mängd av egendomsbrott
            och våldsbrott förblir ouppklarade.
          </p>
          <p xml:id="i-GbA9WLf56LAYnjNd7itDTQ">
            Ofta resulterar människors oro över utvecklingen i rop på "hårdare
            tag". Det är viktigt att polis- och åklagarväsende har tillräckliga
            resurser att utföra sina svåra och viktiga samhällsuppgifter.
            Centerpartiet föreslår i en partimotion att en halv miljard kronor
            mer än regeringen tillförs polisen, domstolsväsendet och kriminalvården.
          </p>
          <p xml:id="i-Khj3Y5ZvgumsVnBi7bj5Wr">
            En kraftfull satsning av det slag Centerpartiet föreslagit är
            viktig för att de områden som tillförs mer pengar ska kunna fullfölja
            sina uppgifter på ett bättre sätt. Det är också en viktig signal
            om att samhället inte accepterar den nuvarande våldsutvecklingen.
            Det är emellertid enbart ett sätt av många för att bryta den negativa
            utvecklingen. Orsakerna till den oroande utvecklingen är många.
            Därav följer att de åtgärder som krävs för att vända den negativa
            utvecklingen också måste spänna över ett brett fält.
          </p>
          <p xml:id="i-Xho5u1s18EbENEAh1z2d6d">
            För att långsiktigt bryta trenden krävs att man söker och åtgärdar
            rötterna till det onda. Vi måste undersöka orsakerna till att
            ungdomar ofta i tidig ålder medvetet söker sig till dessa högerextrema
            grupper. Alla människor i alla åldrar har ett behov av att bli
            sedda, hörda, bekräftade. Det får inte vara på det sättet att
            enskilda ungdomar upplever att som den enda vägen för att bli
            bekräftad och erkänd som ung i dag 1999 i Sverige är att delta
            i ett engagemang i en högerextrem rörelse.
          </p>
          <p xml:id="i-PjpSEgh5bThLjX6ZZnKY7i">
            För att inte människor ska söka sig till de antidemokratiska
            rörelserna krävs även ett sammanhållet system av åtgärder, som
            genomsyrar alla samhällsområden. Barn måste ges en god omvårdnad.
            Familjepolitiken behöver stärkas och omorienteras. Föräldrarnas
            roll och ansvar behöver stärkas. Skolan och dess verksamhet behöver
            också stärkas med sikte på att ge barn och ungdomar en bättre
            fostran och rättsuppfattning.
          </p>
          <p xml:id="i-N84Xaa1CSefLJ48KEMFHrX">
            Hela vuxenvärlden behöver ta ett större ansvar för att gripa
            in när vi ser företeelser i vår närhet som behöver beivras. Vi
            bör oftare ställa oss frågan vad vi själva kan göra, inte enbart
            ropa på åtgärder från andras sida. Det kräver en bred opinionsbildning
            och utbildning. Studieförbunden och ideella organisationer kan
            här spela en viktig roll. Medierna har i detta hänseende en viktig
            uppgift. Centerpartiet vill medverka till en bred kraftsamling
            @ ett handlingsprogram för nästa sekel @ för trygghet och förstärkt
            demokrati.
          </p>
          <p xml:id="i-DxChSvyx6P84AFoAWCyHw9">
            Avser statsministern att starta en bred, sammanhållen och folklig
            offensiv mot brott och våldstendenser och föreslå riksdagen en
            handlingsplan för ökad trygghet och för en förstärkt demokrati?
          </p>
        </div>
      </div>
    </body>
  </text>
</TEI>
