<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0340">
  <teiHeader>
    <fileDesc>
      <titleStmt>
        <title>en stad med mänskliga värden</title>
        <author>Daléus, Lennart (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>en stad med mänskliga värden till statsrådet Lars-Erik Lövdén om en stad med mänskliga värden</title>
          <idno type="rdwebb">GN10340</idno>
          <ref type="dokument_url_text">http://data.riksdagen.se/dokument/GN10340/text</ref>
          <ref type="dokument_url_html">http://data.riksdagen.se/dokument/GN10340</ref>
          <ref type="dokumentstatus_url_xml">http://data.riksdagen.se/dokumentstatus/GN10340</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GSfuaZB2iKY7EQ9cNr63sp</idno>
            <persName>Daléus, Lennart (c) </persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>statsrådet Lars-Erik Lövdén </persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>statsrådet Lars-Erik Lövdén </persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-NqCgU3u5iDRpGb2nmynfTE" corresp="i-6qjD2tsSCtsrmXQjy7mtCJ">
          <date when="2000-04-11"/>
        </correspAction>
        <correspAction type="sent" xml:id="i-RZLTFwfwLWoyfPNFkdVxhM" corresp="i-GSfuaZB2iKY7EQ9cNr63sp">
          <date when="2000-04-06"/>
        </correspAction>
        <correspAction type="answered" xml:id="i-HKafVToxHwda9q6ubbDWDy" corresp="i-6qjD2tsSCtsrmXQjy7mtCJ">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-3f6G5CYD5eYJ3wk3dNNZ5z">
            den 5 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Wemvs2jiAewCc4nV7HN7uq">
            Interpellation 1999/2000:340 av Lennart Daléus (c) till statsrådet
            Lars-Erik Lövdén om en stad med mänskliga värden
          </p>
          <p xml:id="i-573u3gRS2wXb9XdtzHxkhB">
            Storstädernas snabba tillväxt leder till bostadsbrist, trafikträngsel
            och miljöproblem. Den snabba omfördelningen av befolkningen från
            landsorten till Stockholm som pågår är på många sätt olycklig.
            I framför allt Stockholmsområdet har bostadsbristen återkommit
            som en viktig politisk fråga.
          </p>
          <p xml:id="i-7dKvcrsgAZNnkm4NRYQChn">
            För att få fart på byggandet uppdrog regeringen i september i
            fjol åt landshövding Ulf Adelsohn att överlägga med kommunerna
            i länet vad som skulle fordras för att öka byggandet. I de mycket
            knapphändiga direktiven till Adelsohn pekades två frågeställningar
            särskilt ut: Den ena var mark- och planberedskapen, den andra
            vilka andra hinder för ett ökat byggande som kunde identifieras.
            I de betänkanden Adelsohn har redovisat finns dock inte mycket
            av nya idéer. En anmärkningsvärd detalj är att Adelsohn förespråkar
            att möjligheterna att överklaga beslut om detaljplaner och andra
            planbeslut ska begränsas.
          </p>
          <p xml:id="i-WGaJUXM8TUbcCBvJMpioh3">
            Frågan är dock om inte den snabba expansion vi nu bevittnar är
            något av det mest Sockholmsfientliga som man kan föreställa sig.
            Den leder till att bostads- och markpriser trissas upp till orimliga
            nivåer och den tvingar framför allt unga människor till ett osäkert
            och dåligt boende. En god stadsmiljö handlar inte enbart om goda
            tekniska och fysiska miljöer. Lika viktigt är att ställa sociala
            kvalitetskrav. Staden måste vara byggd för människor, på människors
            villkor.
          </p>
          <p xml:id="i-Nhg1qcfpqVEyiHikXnmBQ2">
            Bostadsbristen i de större orterna är i dag stor och byggandet
            av bostäder måste komma i gång. Ny bostadsbebyggelse bör dock
            inte ske i grönområden och i parker. Däremot bör kontoriserade
            innerstadsfastigheter på lämpligt sätt åter bostadiseras. Det
            skapar mer levande stadskärnor och skapar dessutom fler och attraktivare
            boendemiljöer. Redan exploaterade ytor som gamla industritomter,
            nedlagda hamnområden, tomma p-platser osv. är utmärkta platser
            för ny och miljöinriktad bostadsbebyggelse där livskvaliteten
            sätts främst.
          </p>
          <p xml:id="i-CH1VUX5yAxtkXdMyRzCoeT">
            Genom Centerpartiets engagerade insatser fick Stockholm år 1994
            världens första nationalstadspark. Genom att ett så stort område
            kunnat ges skydd och status som helhet finns förutsättningar för
            att förvalta denna tillgång för staden i framtiden. Det är viktigt
            att det inte tillåts några undantag för storskalig nybyggnation
            inom nationalstadsparken. Någon uppluckring av nationalparksinstitutet
            får inte komma i fråga.
          </p>
          <p xml:id="i-5ardcu9rwcYySiweNgKSQs">
            Under 70- och 80-talen beräknas varje år i genomsnitt ett par
            kvadratkilometer av de gröna kilarnas områden ha tagits i anspråk
            för exploatering. Att befolkningen växer innebär i sig att den
            tillgängliga arealen oexploaterad natur per invånare minskar.
            Om man dessutom fortsätter att bygga på ny mark, minskar invånarnas
            tillgång till naturmarker ytterligare. Det här är en process som
            redan pågår och som kommer att accelerera om man satsar på en
            trångsynt expansion av bostadsbyggandet. Nuvarande lagstiftning
            är alldeles uppenbart helt otillräcklig för att förhindra detta.
          </p>
          <p xml:id="i-XedHwhWyyuF1VbBuzuf29q">
            Natur-, kultur- och miljövärden får inte åsidosättas i utvecklingens
            namn. Tätortsutvecklingen får inte ske på ett sådant sätt att
            riksintressen och friluftslivet skadas. Stora och sammanhängande
            grönområden måste i vissa fall få ett lagfäst skydd i enlighet
            med exempelvis naturresurslagen. En förtätad stadsmiljö ställer
            också krav på mer konsekventa genomgångar av kommunala översikts-
            och detaljplaner. Ur folkhälsosynpunkt är det oerhört viktigt
            att tillgång till primärvård och social omsorg är med redan från
            början i ett områdes planering.
          </p>
          <p xml:id="i-BiQqaGbUNdQyGKWgKX7hhi">
            En annan fråga är hur det nya byggandet kommer att se ut. Men
            hur kommer våra nya bostäder att se ut? Ska det vara möjligt att
            få till stånd energisnåla och transporteffektiva lösningar @ då
            måste detta prägla planeringen redan från början. Att bygga i
            panik som Socialdemokraterna gjorde under miljonprogrammens dagar
            leder till det omvända, dvs. att strukturerna blir allt mindre
            miljöanpassade och mindre mänskliga.
          </p>
          <p xml:id="i-U97wgVS8k4b1s5aMv72nNA">
            Ingen av dessa aspekter @ vare sig skyddet för naturvärdena i
            regionen eller hur man säkrar att de nya hus och bostadsområden
            som byggs gynnar en ekologiskt hållbar utveckling @ nämns i direktiven
            till Adelsohn och följaktligen inte heller i hans rapporter till
            regeringen.
          </p>
          <p xml:id="i-nG1c2AnBbeGXSRXBksdcP">
            En annan oroande utveckling är segregationen av bostäder i Stockholm.
            Det viktiga är att gynna ett varierat byggande, med olika upplåtelseformer
            som hyresrätt, bostadsrätt, radhus eller egnahem. Särskilt viktigt
            är det att områden som helt domineras av hyresrätter får ett ökat
            inslag av bostadsrätter. En inriktning mot billiga smålägenheter
            som kan bli attraktiva alternativ bör också prioriteras. Ombyggnation
            inom befintliga områden kan därmed både handla om förtätningar,
            rivningar och förändringar av upplåtelseformen. En ombyggnad bör
            inte heller ske storskaligt utan på längre sikt och med många
            olika aktörer. Kommunerna måste få rätt att själva bestämma om
            rätten att sälja kommunala fastighetsbolag. Dessutom måste kommunerna
            själva få besluta om ombildning till bostadsrätter utan att regeringen
            lägger hinder i vägen. Det är människorna som själva ska få välja
            om de vill friköpa sina lägenheter eller inte, inte staten eller
            kommunen.
          </p>
        </div>
        <div type="ipQuestion">
          <p xml:id="i-8b2WrySojsHbGXcccDFap6">
            Jag vill mot denna bakgrund fråga biträdande finansminister Lars-Erik
            Lövdén:
            <list rend="ordered">
              <item>
                Vilka åtgärder avser regeringen att vidta för att garantera att
                inte ytterligare värdefulla naturområden i Storstockholms Gröna
                Kilar tas i anspråk för vägar och bebyggelse?
              </item>
              <item>
                Hur tänker regeringen försäkra sig om att den nybyggnation som
                sker motsvarar de krav både när det gäller teknisk utformning
                och lokalisering för att nybyggnationen ska ske på ett ekologiskt
                hållbart sätt?
              </item>
              <item>
                Hur avser regeringen att motverka ett segregerat boende och kunna
                skapa varierade upplåtelseformer för människor?
              </item>
            </list>
          </p>
        </div>
      </div>
    </body>
  </text>
</TEI>
