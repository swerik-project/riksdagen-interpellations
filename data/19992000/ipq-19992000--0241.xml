<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0241">
  <teiHeader>
    <fileDesc>
      <titleStmt>
        <title>våld mot kvinnor</title>
        <author>Johnsson, Jeppe (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>våld mot kvinnor till justitieminister Laila Freivalds om våld mot kvinnor</title>
          <idno type="rdwebb">GN10241</idno>
          <ref type="dokument_url_text">http://data.riksdagen.se/dokument/GN10241/text</ref>
          <ref type="dokument_url_html">http://data.riksdagen.se/dokument/GN10241</ref>
          <ref type="dokumentstatus_url_xml">http://data.riksdagen.se/dokumentstatus/GN10241</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QqQ96z9hf4LQtMxJfJm6ZQ</idno>
            <persName>Johnsson, Jeppe (m) </persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4t5EtvxmNPELnCxBCYaryL" corresp="i-QqQ96z9hf4LQtMxJfJm6ZQ">
          <date when="2000-02-17"/>
        </correspAction>
        <correspAction type="received" xml:id="i-E3mqnjfSTwDzYtEHLvzBi3" corresp="i-4CwyNH4xXJhZj5wdBAzmSY">
          <note>date unknown</note>
        </correspAction>
        <correspAction type="answered" xml:id="i-8ciAR3xwc6htsEQ8diGFuV" corresp="i-4CwyNH4xXJhZj5wdBAzmSY">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-2UpooG1PJjWgok5zrSNwVg">
            den 17 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MahVUmBg5c97jfjyZ5eMgf">
            Interpellation 1999/2000:241 av Jeppe Johnsson (m) till justitieminister
            Laila Freivalds om våld mot kvinnor
          </p>
          <p xml:id="i-QHpQ3DrwSPW3eprko5Q4rk">
            De anmälda misshandelsbrotten mot kvinnor fortsätter att öka.
          </p>
          <p xml:id="i-WtBsvrDxLH5Zo3GqDfLGid">
            Under hela 1990-talet har vi haft en kraftigt stigande brottskurva
            över antalet anmälda våldsbrott mot kvinnor. År 1998 uppgick ökningen
            till 5 % jämfört med 1997 och med 9 % jämfört med 1996. Varje
            år anmäls i Sverige drygt 20 000 fall av kvinnomisshandel, eller
            55 fall per dag. Huruvida ökningen beror på att brottsligheten
            faktiskt har ökat eller om det är så att kvinnorna i större utsträckning
            vågar anmäla männen är det igen som säkert vet. Det råder emellertid
            inget som helst tvivel om att våld mot kvinnor är ett utbrett
            problem och att skyddet för utsatta kvinnor måste förbättras.
          </p>
          <p xml:id="i-DacRLFLV6gDjvsvZHwmRH8">
            Kvinnomisshandel begås ofta av en man som kvinnan är socialt,
            känslomässigt och ekonomiskt beroende av. Misshandeln sker oftast
            inomhus och mörkertalet bedöms som stort. Även om gärningsmannen
            döms och straffas upplever ofta kvinnorna att det är deras rörelsefrihet
            som begränsas i stället för gärningsmännens.
          </p>
          <p xml:id="i-ALMYKdGhpMQu48rqLcErUC">
            "Få döms till fängelse för kvinnomisshandel. Nya lagen om kvinnofrid
            används inte" och "Situationen är fullständigt oacceptabel." Citaten
            är hämtade från Blekinge Läns Tidning tisdagen den 8 februari
            i år. I artikeln återges den bedömning som ordföranden i Kvinnojouren
            Frideborg, i Karlskrona, gör.
          </p>
          <p xml:id="i-QDBpe2ivEAHFvXt8PDARG6">
            Ytterligare citat från artikeln: "Riksåklagaren hävdar att den
            som slagit en kvinna skall normalt dömas till fängelse. Så är
            inte fallet i Karlskrona. Det visar en färsk undersökning av tingsrättens
            domar under 1999." Det förekommer att domen för kvinnomisshandlare
            blir villkorlig dom kombinerat med samhällstjänst.
          </p>
          <p xml:id="i-H5u25b6rN8wahEDgAMboPm">
            I Svenska Dagbladet, torsdagen den 10 februari, rapporteras att
            docent Agneta Nilsson, utredare åt Socialstyrelsen och rättspsykiatriker,
            upptäckt att ett flertal personer som dömts till rättspsykiatrisk
            vård aldrig kom att skrivas in på något sjukhus.
          </p>
          <p xml:id="i-FouT5ZcxiwkjuiucYjpvPX">
            De av docent Agneta Nilsson påpekade bristerna kan få till följd
            att en förföljd kvinna i somliga fall inte ens kan få veta var
            hennes plågoande tagits in för vård, eller om han skrivits ut.
          </p>
          <p xml:id="i-2MyVY5vkhBNXVMpHSmntQn">
            Regeringens kvinnofridspaket, som trädde i kraft sommaren 1998,
            var ett välkommet men otillräckligt steg i rätt riktning för att
            komma till rätta med våld, hot och misshandel mot kvinnor. Men
            nuvarande lagstiftning är inte tillräcklig utan behöver stramas
            upp.
          </p>
          <p xml:id="i-SPiXvMqQAQwxdykLWHrgNS">
            Bland annat behöver bestämmelserna avseende besöksförbud ses
            över och ändras. Den som bryter mot ett besöksförbud kan i dag
            dömas till böter eller fängelse i högst ett år. i ringa fall utdöms
            inget straff. Straff borde kunna dömas ut även i det ringa fallet
            och straffmaximum för normalfallet borde höjas till fängelse i
            två år.
          </p>
          <p xml:id="i-VKsgveArJpgH3Cv84Psb3X">
            Vidare bör regeln om s.k. obligatorisk häktning kunna användas
            även vid försök till t.ex. våldtäkt av överfallstyp. En sådan
            ordning skulle utgöra en betydelsefull förstärkning av kvinnans
            skydd eftersom mannen efter anmälan och gripande skulle vara fysiskt
            förhindrad att uppsöka henne på nytt.
          </p>
          <p xml:id="i-CK6qUMUo7MUr8hLf6tLDkX">
            Vilka åtgärder är justitieministern beredd att vidta med anledning
            av de av docent Agneta Nilsson påpekade bristerna i hanteringen
            av dem som döms till sluten psykiatrisk vård?
          </p>
          <p xml:id="i-UynH74fpWmq6z9wqH8jsy4">
            Är justitieministern beredd att skärpa straffsatserna då det
            gäller överträdelse av besöksförbud?
          </p>
          <p xml:id="i-Teod5EbKM8sEHjkzJTzseU">
            Är justitieministern beredd att se till att regeln om s.k. obligatorisk
            häktning kan användas även vid försök till våldtäkt av överfallstyp?
          </p>
        </div>
      </div>
    </body>
  </text>
</TEI>
