<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0232">
  <teiHeader>
    <fileDesc>
      <titleStmt>
        <title>miljöbalken och företagandet</title>
        <author>Karlsson, Ola (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>miljöbalken och företagandet till miljöminister Kjell Larsson om miljöbalken och företagandet</title>
          <idno type="rdwebb">GN10232</idno>
          <ref type="dokument_url_text">http://data.riksdagen.se/dokument/GN10232/text</ref>
          <ref type="dokument_url_html">http://data.riksdagen.se/dokument/GN10232</ref>
          <ref type="dokumentstatus_url_xml">http://data.riksdagen.se/dokumentstatus/GN10232</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JKZyQwnfkbK1njmH7h7T4h</idno>
            <persName>Karlsson, Ola (m) </persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9ih4smVvRYKCMas4i52Xiw</idno>
            <persName>miljöminister Kjell Larsson </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-VPyzXDyHc8hrjvXtk1uCmo" corresp="i-9ih4smVvRYKCMas4i52Xiw">
          <date when="2000-02-15"/>
        </correspAction>
        <correspAction type="sent" xml:id="i-TsNZhXeYgGZM1b595DCNrm" corresp="i-JKZyQwnfkbK1njmH7h7T4h">
          <date when="2000-02-14"/>
        </correspAction>
        <correspAction type="answered" xml:id="i-TQhyWSjgRxGcsHwf5ae7oD" corresp="i-9ih4smVvRYKCMas4i52Xiw">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-BEmREwhbTGdJRLfz9prXEi">
            den 14 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FXgTTUfZBRKgaZmohgkSGU">
            Interpellation 1999/2000:232 av Ola Karlsson (m) till miljöminister
            Kjell Larsson om miljöbalken och företagandet
          </p>
          <p xml:id="i-Wo5ggdq98C1NyuUFNLHnn1">
            En god miljö för företagande ger fler företag och företagare
            och därmed växande välfärd. Tillväxt ger bättre möjligheter att
            hantera miljöproblem och att ersätta miljöfarliga verksamheter
            med effektivare och bättre fungerande processer. Miljöbalken och
            andra regler måste därför anpassas och ändras så att de inte i
            onödan hindrar och försvårar för företag och framför allt småföretag.
          </p>
          <p xml:id="i-7YBE5nwQPaVjPsH7v8zTH6">
            En granne till mig driver i Karlskoga en fiskodling på två olika
            ställen. Han producerar sättfisk för vidareuppfödning i den ena
            anläggningen och sättfisk för utsättning i sportfiskevatten, s.k.
            put-and-take-fisk, i den andra. Sedan länge finns ett tillstånd
            för att producera 20 ton fisk i tio nätkassar i den kassodling
            som används för put-and-take-fisk. För några år sedan drabbades
            anläggningen av en fisksjukdom som medförde att anläggningen måste
            saneras. I samband med detta byttes alla nätkassar ut och ersattes
            med tre stycken nya med oförändrad produktion. Det har blivit
            viktigare att kunna erbjuda s.k. troféfisk, dvs. fiskar som kan
            vara stora och framför allt har oskadade fenor. Därför söktes
            EU-stöd för, och byggdes i fjol, två ytterligare nätkassar vid
            anläggningen. Avsikten var inte att producera större mängd fisk
            vilket skulle leda till större miljöbelastning. Avsikten är i
            stället att varje fisk ska få större utrymme, bättre miljö och
            därmed bli vackrare och mer åtråvärd för sportfiskaren. För detta
            är min granne polisanmäld för brott mot miljöbalken. Argumentet
            från myndigheten är att "varje ändring av anläggningen" kräver
            nytt tillstånd. Att verksamheten bedrivs inom gällande tillstånd
            så väl vad gäller produktionsvolym som antalet nätkassar räcker
            inte.
          </p>
          <p xml:id="i-FrhYDrSdgcYwCDGzswmjWY">
            Vid den andra anläggningen bedrivs produktion i glasfiberbassänger
            och jorddammar. För att minska problemen med höga halter av närsalter
            i vattnet byggde min granne ett reningsverk innehållande sedimenteringsanläggning
            och en biobädd. Även för detta är fiskodlaren polisanmäld för
            brott mot miljöbalken. Motivet från myndigheten är detsamma. "Varje
            ändring av anläggningen" sägs kräva tillstånd.
          </p>
          <p xml:id="i-6WXcu8kb2YH4xmfjt3yhEz">
            Ett annat exempel är handelsbolaget L´vitale HB i Borås. Jeronimo
            Bautista gick i fjol en starta eget-kurs som ordnades av arbetsförmedlingen
            och startade därefter i augusti företaget som sysslar med massage,
            solarium m.m. Jeronimo hade emellertid inte uppmärksammat att
            han var tvungen att göra "anmälan före ibruktagande av lokal där
            allmänheten erbjuds yrkesmässig hygienisk behandling". Då han
            kontaktades av Miljöskyddskontoret tre månader efter start anmälde
            han genast verksamheten. Som skäl för den försenade anmälan säger
            han att han inte visste om att anmälan måste göras och att han
            trodde att han fått all nödvändig information via starta eget-kursen.
            Resultatet blev nu i stället 5 000 kr i miljösanktionsavgift för
            det nystartade företaget.
          </p>
          <p xml:id="i-QNuKcTsr7uD5JJpomXuEUE">
            Exemplen visar på flera problem som framför allt de mindre företagen
            drabbas av när det gäller miljöbalken. En ordning som innebär
            att varje ändring av en anläggning kräver nytt tillstånd leder
            till byråkrati utan dess like. I praktiken omöjliggörs vardagsrationaliseringar
            och vardagsändringar vilket drabbar också arbetet med att förbättra
            miljön. Prövningen inför ett nytt tillstånd leder dessutom till,
            särskilt i ovanliga produktionsgrenar, att företagaren måste lära
            upp inspektören för att denne ska förstå vad verksamheten innebär.
            Det tar tid, kraft och resurser från företaget vilket, speciellt
            för det lilla företaget, kan bli mycket dyrbart. Jag anser att
            nytt tillstånd borde krävas enbart när verksamheten förändras
            så att det leder till påtagliga förändringar för miljön. Det framstår
            för mig som helt orimligt att kräva nytt tillstånd, förenat med
            en kostsam tillståndsprocess, för förändringar som ger bättre
            miljö. Det riskerar dessutom att leda till att myndigheterna överhopas
            med småfrågor och därmed inte orkar med de principiellt viktiga
            och stora frågorna.
          </p>
          <p xml:id="i-M7nevtjLBmLUCdt8UXy5Np">
            Exemplen visar också att nystartade företag lätt drabbas av kostsamma
            extraavgifter därför att företagaren inte vetat om myndighetskraven.
            Det borde dels införas möjligheter till undantag när det är uppenbart
            att det är okunskap och inte ovilja som ligger bakom. Det borde
            dessutom tas fram enkla sammanställningar av vilka krav som ställs
            på olika verksamheter för att nya och gamla företagare ska förstå
            vilka krav som ställs. När staten genomför så stora förändringar
            i regelverken som i miljöbalken borde det åläggas en informationsplikt
            för myndigheterna. Det är inte rimligt att hävda att medborgarna
            ska kunna känna till alla nya regler. Exemplen visar också att
            hela miljöbalken borde granskas ur ett småföretagarperspektiv
            så att inte lagen i sig blir ett hinder i arbetet för en bättre
            miljö.
          </p>
          <p xml:id="i-MAFWoiehJhsgz5x2cT51uy">
            Vilka åtgärder avser statsrådet vidta för att anpassa miljöbalken
            så att miljön för företagande förbättras?
          </p>
        </div>
      </div>
    </body>
  </text>
</TEI>
