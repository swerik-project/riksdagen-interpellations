<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0261">
  <teiHeader>
    <fileDesc>
      <titleStmt>
        <title>eldressyr av hundar</title>
        <author>Lindvall, Gudrun (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>eldressyr av hundar till jordbruksminister Margareta Winberg om eldressyr av hundar</title>
          <idno type="rdwebb">GN10261</idno>
          <ref type="dokument_url_text">http://data.riksdagen.se/dokument/GN10261/text</ref>
          <ref type="dokument_url_html">http://data.riksdagen.se/dokument/GN10261</ref>
          <ref type="dokumentstatus_url_xml">http://data.riksdagen.se/dokumentstatus/GN10261</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PvJTHCyJiaxUeJhG5osdHg</idno>
            <persName>Lindvall, Gudrun (mp) </persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-4qJ1WSYreoe9MGDFPCwZKy</idno>
            <persName>jordbruksminister Margareta Winberg </persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4qJ1WSYreoe9MGDFPCwZKy</idno>
            <persName>jordbruksminister Margareta Winberg </persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-7NZcncR8y91zyKn7pLRT78" corresp="i-4qJ1WSYreoe9MGDFPCwZKy">
          <date when="2000-03-07"/>
        </correspAction>
        <correspAction type="sent" xml:id="i-B9Ve941iDGhdAc6cPUMJSe" corresp="i-PvJTHCyJiaxUeJhG5osdHg">
          <date when="2000-02-24"/>
        </correspAction>
        <correspAction type="answered" xml:id="i-VwseZQS96phm7TtmKcigbi" corresp="i-4qJ1WSYreoe9MGDFPCwZKy">
          <note>date unknown</note>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqSubmissionInfo">
          <p xml:id="i-TtrXwayDGHvatJA2Ast69S">
            den 24 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2ptDSyd2PiG99G8xUpiBiZ">
            Interpellation 1999/2000:261 av Gudrun Lindvall (mp) till jordbruksminister
            Margareta Winberg om eldressyr av hundar
          </p>
          <p xml:id="i-CoFn72vxxxK2TTPkoCch7s">
            Redan 1995 kom utredningen Elhund (Ds 1995:63). Den föranleddes
            av att eldressyr av hund börjat förekomma i landet. I utredningen
            sägs att det då funnits i drygt två år. Eftersom inget skett har
            denna mycket kontroversiella metod funnits i landet i drygt sex
            år nu.
          </p>
          <p xml:id="i-MNaq2MPjenHWAyMb2MMtSw">
            Europeisk konvention om skydd av sällskapsdjur
          </p>
          <p xml:id="i-S2vF72XSM8azRtQm32dux7">
            Ovanstående konvention har Sverige undertecknat och ratificerat
            redan den 15 december 1988. Den gäller från den 1 maj 1992. Konventionens
            andra kapitel, tredje artikels första punkt lyder: "Ingen får
            orsaka ett sällskapsdjur onödig smärta, lidande eller ångest."
            Den sjunde artikeln säger: "Inget sällskapsdjur får tränas på
            ett sätt som är skadligt för dess hälsa och välbefinnande, särskilt
            genom att tvinga det att överskrida sin naturliga förmåga eller
            styrka eller genom att använda artificiella hjälpmedel som förorsakar
            skada eller onödig smärta, lidande eller ångest."
          </p>
          <p xml:id="i-CLjQUe3CSZEKGszg8jbGEb">
            Eldressyr orsakar ångest och lidande
          </p>
          <p xml:id="i-JRobyU2iBJNXo1xQbWtQ5r">
            I utredningen visas på ett otäckt tydligt sätt att denna dressyrmetod
            orsakar såväl smärta, lidande som ångest. Elstötarna, som ges
            radiostyrt genom halsbandet, är kraftiga och orsakar stor smärta.
          </p>
          <p xml:id="i-UBwdMfQKYKFEuNCzBUsQbH">
            Följande är hämtat ur utredningen och är en beskrivning av händelser
            i Norge, beskrivna av Anders Hallgren, erfaren hundetolog.
          </p>
          <p xml:id="i-C9fTycyXB7oavFjvXXpJ8c">
            "Flera hundar skrek av skräck av elstötarna. En bernersennentik
            på cirka ett år som inte jagade får, utan ville hälsa på dem,
            fick en sådan chock att jag trodde att hon skulle svimma. Hon
            blev kritvit i munslemhinnorna och jag försökte få arrangörerna
            att åtminstone ha en veterinär på plats då de använde elhalsbandet."
          </p>
          <p xml:id="i-JW5zxNNkMpiRVw5MMN2Fv2">
            "En setterhane kom på repetitionsträning. Ett år tidigare hade
            han fått elstötar i samband med får, men det hade inte hjälpt.
            Nu satt han inne i bilen och kände tydligen igen situationen med
            folk, får och antennerna på fjärrstyrningsapparten för halsbandet.
            Saliven forsade ur hans mun. Ögonen var vitt uppspärrade och ångesten
            lyste ur hans ögon. Han skakade så att bilen vibrerade."
          </p>
          <p xml:id="i-53jZuWB3jVQqMzDDf9KoRX">
            I utredningen finns också forskning redovisad som på ett påtagligt
            och mycket obehagligt sätt visar vilka effekter av eldressyr man
            kan få.
          </p>
          <p xml:id="i-HVJrjRe3E2zGo4bFFMThQe">
            Varför händer inget?
          </p>
          <p xml:id="i-4rG4FKHATJt6e9o9zsrxkq">
            Metoden med eldressyr har kommit från USA. Den används främst
            av jägare för att få jakthundar renrena bl.a. Under samma tid
            som denna dressyrmetod för hund har gjort sitt intrång har elektriska
            kodressörer i ladugårdarna förbjudits. Det borde vara logiskt
            att all eldressyr hanteras lika och förbjuds.
          </p>
          <p xml:id="i-Rn2GnkSmHgCUqsEod9Be9e">
            Det är tydligen lockande för en del i vår stressade tid att försöka
            förkorta tiden för att lära hunden vad man vill att den ska kunna
            även om det innebär lidande och ångest för hunden. Undersökningar
            visar att man i vissa fall får det efterfrågade resultatet, men
            eldressyren skapar också mer vaksamhet, rädsla och oberäknelighet
            hos hundarna. Det förtroende som all dressyr och samvaro med djur
            måste bygga på rycks undan. Risken är uppenbar att detta obehagliga
            redskap missbrukas och används på ett förödande sätt av människor
            som saknar empati och kunnande. En god hunddressör behöver inte
            metoden.
          </p>
          <p xml:id="i-E5K8s7K5qwo2QTUKr5DF23">
            Frågan om eldressyren av hund har debatterats flera gånger under
            åren i riksdagens kammare. Vi som engagerat oss fick höra av förra
            jordbruksminister Annika Åhnberg att vi som väntade på något gott
            inte kunde vänta för länge. Men det anser vi alldeles klart att
            vi har. Eldressyr av hund är inte en acceptabel dressyrmetod i
            ett land som Sverige. Det strider också mot portalparagrafen i
            djurskyddslagen, § 2, som lyder "Djur skall behandlas väl och
            skyddas mot onödigt lidande och sjukdom."
          </p>
          <p xml:id="i-6MCSLr9UBRFoS8vmgPUczo">
            Förbjud eldressyr av hund!
          </p>
          <p xml:id="i-Pq6kBXQrQj5tRL8JZ8LZLY">
            Det är obegripligt och skandalöst att inget händer. I utredningen
            finns förslag på förändringar i djurskyddslagen och djurskyddsförordningen,
            som skulle reglera användningen av elhalsband vid hunddressyr.
            I förslaget till förändring i förordningen föreslås att eldressyren
            generellt ska förbjudas, men att det ska finnas ett dispensförfarande.
            Inte ens det gör regeringen.
          </p>
          <p xml:id="i-MB2N4tgE9pe7PvfWLmYEDJ">
            Miljöpartiets uppfattning är att eldressyr är en barbarisk form
            av dressyr, som inte hör hemma i ett land som säger sig värna
            gott djurskydd. Den representerar ett oacceptabelt synsätt där
            hårdhet och brutalitet ersatt empati, kunnande och förmåga.
          </p>
          <p xml:id="i-2Fq7Cwef3tbTT9WFKEoZv3">
            Jag vill fråga ministern:
          </p>
          <p xml:id="i-FdmDwYKz2effEhVjVQaGUF">
            Avser ministern föreslå förbud för användning av el vid hunddressyr
            och när kommer förslaget?
          </p>
        </div>
      </div>
    </body>
  </text>
</TEI>
