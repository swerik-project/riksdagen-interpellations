<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0346">
  <teiHeader>
    <fileDesc>
      <titleStmt>
        <title>Interpellation 2014/15:346 av Lotta Finstorp (M)</title>
        <author>Lotta Finstorp (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:346 av Lotta Finstorp (M) till Gabriel Wikström (S), statsråd om Patientens rätt att välja</title>
          <idno type="rdwebb">H210346</idno>
          <ref type="dokument_url_text">http://data.riksdagen.se/dokument/H210346/text</ref>
          <ref type="dokument_url_html">http://data.riksdagen.se/dokument/H210346</ref>
          <ref type="dokumentstatus_url_xml">http://data.riksdagen.se/dokumentstatus/H210346</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6sx2QJVNDz6kWWHQvy2hrG</idno>
            <persName>Statsrådet Gabriel Wikström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-6sx2QJVNDz6kWWHQvy2hrG</idno>
            <persName>Statsrådet Gabriel Wikström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-5BpKZwq8Nrrge7Ep1aDZB9</idno>
            <persName>Lotta Finstorp</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-GFM9kjXcjpBV8JLQ99qEqy">
          <note>Interpellationen är besvarad</note>
        </correspAction>
        <correspAction type="sent" xml:id="i-LymPTERhvZCiWmCPcBznM5" corresp="i-5BpKZwq8Nrrge7Ep1aDZB9">
          <date when="2015-03-04"/>
        </correspAction>
        <correspAction type="received" xml:id="i-BcAgm9cxWKPS6GWFHjG6Q" corresp="i-6sx2QJVNDz6kWWHQvy2hrG">
          <date when="2015-03-06"/>
        </correspAction>
        <correspAction type="answered" xml:id="i-YEegUmKasZ2UDuwGxewLzc">
          <date when="2015-04-28"/>
        </correspAction>
        <correspAction type="answered" xml:id="i-EgdJLHGD9F3Dz4fr2hTeCs" corresp="i-6sx2QJVNDz6kWWHQvy2hrG">
          <date when="2015-04-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-J2GbiCRrEhTGBNxFj8M4KV">
            Interpellation 2014/15:346 Patientens rätt att välja av Lotta
            Finstorp (M) till Statsrådet Gabriel Wikström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2Yf3E79DwKSaqfekztVXw6">
            Riksdagen beslutade, i enlighet med proposition 2008/09:74, att
            landstingen från den 1 januari 2010 skulle utforma vårdval inom
            primärvården så att alla som är bosatta inom landstinget kan välja
            utförare. Syftet med vårdvalssystemet var att öka patienternas
            valfrihet och att underlätta för nya vårdgivare att etablera sig
            i primärvården med offentlig ersättning. Den fria etableringsrätten
            har medfört klart förbättrad tillgång till vårdcentraler i Sverige.
          </p>
          <p xml:id="i-SMnvwHuYUuiyJ1NgxztTNA">
            Patientlagen trädde i kraft vid årsskiftet, och syftet är att
            stärka patientens makt och inflytande över sin egen vård. Lagen
            innebär bland annat rätt att fritt välja öppenvård över hela landet,
            även sådan vård som inte ingår i det egna landstingets utbud.
            Patienten har rätt att få en behandling som inte finns hemma och
            kan välja såväl mellan alla landsting som mellan alla privata
            vårdgivare med ett vårdavtal.
          </p>
          <p xml:id="i-7VNs3TjdytJyDjBzs3Mooc">
            Den nya regeringen föreslog i propositionen Upphävande av kravet
            på vårdvalssystem i primärvården (prop. 2014/15:15) att den fria
            etableringsrätten, och därmed också valfriheten, skulle avskaffas
            inom primärvården. Motivet till förslaget var följande:
          </p>
          <p xml:id="i-NaocpPdLo9ECarjzA7um2K">
            ”Regeringen är positiv till valfrihet och mångfald i välfärdssektorn
            men det är kvaliteten i verksamheten som är det viktigaste. Skattemedel
            ska användas för att utveckla välfärden, inte för att berika enskilda
            företag eller enskilda individer.”
          </p>
          <p xml:id="i-8QrLExkMyUZBEmCZ6dt5L4">
            Av resonemanget följer att det borde införas ett allmänt förbud
            mot att tillämpa vårdval och valfrihetsmodeller. Om man tror att
            rätten att välja vårdcentral resulterar i en generellt sämre kvalitet
            i vården borde det inte alls vara tillåtet med vårdval.
          </p>
          <p xml:id="i-WCzG7HLaqUwnZSke6SwesH">
            I en intervju i Svenska Dagbladet den 4 oktober 2014 säger statsrådet
            att det inte längre ska vara möjligt för vårdcentraler att ”välja
            sina patienter”. Någon vetenskaplig grund för påståendet att så
            sker saknas i dagsläget.
          </p>
          <p xml:id="i-XTyFzNxu82eCEkkED7K2R4">
            I propositionen anfördes också argument om att vårdvalet utgjorde
            en inskränkning i det kommunala självstyret och begränsade landstingens
            möjligheter att utveckla egna modeller.
          </p>
          <p xml:id="i-Wt6ctbC4iz16phJ8w6E945">
            ”Regleringen om kravet på vårdvalssystem i primärvården (…) utgör
            emellertid en inskränkning av det kommunala självstyret då det
            har satt upp hinder för sjukvårdshuvudmännens möjligheter att
            utforma och utveckla egna modeller för en god primärvård med medborgarnas
            rätt till en god vård i centrum.”
          </p>
          <p xml:id="i-UkBHC8dZZFymMvyeEHJgUM">
            Inskränkningen i det kommunala självstyret måste ändå betraktas
            som ganska begränsad, vilket belystes när reformen beslutades
            i enlighet med propositionen Vårdval i primärvården (prop. 2008/09:74).
            Landstingen har haft en stor variation vid utformningen av modeller
            och har kunnat tillämpa dem efter lokala förutsättningar i sådan
            omfattning att många i stället har efterfrågat ökad likformighet.
          </p>
          <p xml:id="i-7T3BjjNwfP5ZxQhAdVQf1V">
            Om den fria etableringsrätten betraktas som en orimlig inskränkning
            av det kommunala självstyret måste patientlagen vara det i ännu
            större utsträckning. Med den nya patientlagen följer nämligen
            inte bara en lagstadgad rätt att välja mellan offentligt finansierade
            vårdgivare i hela landet utan också att man har rätt till vård
            som går utöver det lokalt beslutade vårdutbudet.
          </p>
          <p xml:id="i-M13rMNtD96SjwRefzCs4iA">
            Lagrådet har den 25 november 2014 riktat stark kritik mot lagförslaget,
            både av beredningsmässiga skäl och av lagtekniska skäl. Frågan
            är därför om regeringen avser att göra ett nytt försök att upphäva
            vårdvalet i primärvården.
          </p>
        </div>
        <div type="ipQuestion">
          <p xml:id="i-9ufZGerrBwzZBNgJkN2P7W">
            Mina frågor till statsrådet Gabriel Wikström är:
            <list rend="unordered">
              <item>
                Avser statsrådet och regeringen att föreslå ändringar i hälso-
                och sjukvårdslagen och lagen om valfrihetssystem så att privata
                vårdgivare ska kunna få en lägre ersättning för samma uppdrag
                som offentliga vårdgivare? Om ja, på vilket sätt gynnar det enligt
                statsrådet en positiv utveckling av kvalitet, jämlik vård och
                konkurrensneutralitet?
              </item>
              <item>
                Anser statsrådet att den är en önskvärd utveckling att enskilda
                landsting avvecklar valfriheten i det egna landstinget samtidigt
                som invånarna har en lagstadgad rätt att fritt söka vård utanför
                det egna landstinget?
              </item>
              <item>
                Avser statsrådet att ta initiativ till att även begränsa rätten
                att välja till exempel vårdcentral i annat landsting som den är
                formulerad i patientlagen? Om nej, på vilket sätt anser statsrådet
                att den hållningen är förenlig med att samtidigt vilja avskaffa
                vårdvalet?
              </item>
              <item>
                På vilken grund och på vilket sätt menar statsrådet att vårdcentraler
                i dag väljer sina patienter?
              </item>
              <item>
                Anser statsrådet att vårdvalet har resulterat i sämre medicinsk
                kvalitet i primärvården?
              </item>
              <item>
                Avser statsrådet att återkomma med förslag om att upphäva vårdvalet
                inom primärvården?
              </item>
            </list>
          </p>
        </div>
      </div>
    </body>
  </text>
</TEI>
