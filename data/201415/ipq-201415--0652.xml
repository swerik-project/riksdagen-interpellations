<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0652">
  <teiHeader>
    <fileDesc>
      <titleStmt>
        <title>Interpellation 2014/15:652 av Maria Stockhaus (M)</title>
        <author>Maria Stockhaus (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:652 av Maria Stockhaus (M) till Utbildningsminister Gustav Fridolin (MP) om Lika villkor</title>
          <idno type="rdwebb">H210652</idno>
          <ref type="dokument_url_text">http://data.riksdagen.se/dokument/H210652/text</ref>
          <ref type="dokument_url_html">http://data.riksdagen.se/dokument/H210652</ref>
          <ref type="dokumentstatus_url_xml">http://data.riksdagen.se/dokumentstatus/H210652</ref>
          <ref type="downloadurl">https://mhdownload.riksdagen.se/VOD1/PAL169/2442206140016056621_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/lika-villkor_H210652</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <persName>Utbildningsminister Gustav Fridolin</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <persName>Maria Stockhaus</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-oHSRgXjJkjtU5cr8AAiMn">
          <note>Interpellationen är besvarad</note>
        </correspAction>
        <correspAction type="sent" xml:id="i-BmM71aXzrnnULj9zzjf4XX" corresp="i-5kLPqJYKuXdEi7mU2QqyGZ">
          <date when="2015-05-27"/>
        </correspAction>
        <correspAction type="received" xml:id="i-CiaAy5BfiUoCqfdX71yMi8" corresp="i-9CH1KbWwyrj8DRqAQB3Fza">
          <date when="2015-05-28"/>
        </correspAction>
        <correspAction type="answered" xml:id="i-RU1bQTh24HZwCg76YSLe8g">
          <date when="2015-06-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WXZZYbQ6krZ2ab9jHTsKLG">
            Interpellation 2014/15:652 Lika villkor av Maria Stockhaus (M)
            till Utbildningsminister Gustav Fridolin (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BECa9QzoNSDLoRb8UVZw6c">
            Likvärdighet inom skolans område är något alla partier arbetar
            för. Elever ska ha tillgång till en likvärdig utbildning och undervisning
            av hög kvalitet.
          </p>
          <p xml:id="i-RogwBUcZEELn34h83beHSR">
            Debatten om friskolor har i princip enbart handlat om eventuella
            vinster och segregerande effekter av fritt skolval. Friskolor
            berikar svensk skola och har inneburit att det finns möjlighet
            att i många delar av landet välja mellan olika typer av skolor,
            något som en övervägande majoritet av föräldrar och elever uppskattar
            och vill ha kvar.
          </p>
          <p xml:id="i-FWBF22Z1h3Nmu8abpKZJ9B">
            Som förälder och elev borde det vara självklart att man ska känna
            sig trygg med att oavsett om man väljer en fristående eller kommunal
            skola så får skolan en lika stor peng. Pengarna som följer med
            eleven ska vara anpassade efter elevens behov och förutsättningar.
            Genom en förändring av skollagen som alliansregeringen initierade
            ställs nu krav på huvudmän att de ska fördela resurser efter elevernas
            behov, och sedan 2010 finns också lagkrav på att en elev ska få
            med sig lika mycket pengar oavsett om eleven går på en fristående
            eller en kommunal skola.
          </p>
          <p xml:id="i-6HhjVqNB6hDHHoFxxNeENr">
            Trots att lagstiftningen finns på plats så kommer många signaler
            både från enstaka friskolor och från Friskolornas riksförbund
            om att kommuner på olika sätt ser till att elever i friskolor
            inte får samma resurser som elever i de egna kommunala skolorna.
          </p>
          <p xml:id="i-YCL5QH4qMUHtMQxLvXCRTu">
            Sedan 2010 när lagstiftningen om lika villkor kom och fristående
            skolor fick möjlighet att överklaga beslut om ersättning har ett
            stort antal friskolor sett sig tvungna att överklaga.
          </p>
          <p xml:id="i-S5EhrPS3saXTt23eW4r5ts">
            I 758 fall har friskolor sedan 2010 överklagat grundbeloppen
            och i 955 fall har de överklagat tilläggsbeloppen, det vill säga
            extra pengar till barn i behov av särskilt stöd. Dessa överklaganden
            gäller besluten om ersättning.
          </p>
          <p xml:id="i-9s9QAUBqAaCGoUW8QENm9M">
            Ett annat stort problem är de kommuner som låter sina egna skolor
            gå med underskott år efter år, underskott som de aldrig behöver
            jobba in utan som avskrivs. I praktiken innebär det att elever
            i de kommunala skolorna får mer pengar per elev än de som valt
            fristående skolor. Eftersom det i normalfallet inte fattas något
            beslut som kan överklagas med förvaltningsbesvär i samband med
            kommunernas bokslut har det tagit lång tid innan några domar rörande
            bokslutsunderskott utfärdats av domstolarna.
          </p>
          <p xml:id="i-H4e45vcf7yKU9WCDEWe5kz">
            Sammantaget innebär detta för elevers räkning att de i många
            kommuner inte får med sig samma resurser om de väljer en fristående
            skola som de skulle få om de valde en kommunal skola. Många friskolor
            anklagas för att inte ta emot elever i behov av särskilt stöd,
            om det finns belägg för detta är oklart. Det skulle kunna vara
            förståeligt att fristående skolor är tveksamma till att ta emot
            elever med stora stödbehov om man verkar i en kommun där man vet
            att denna elev har bättre förutsättningar att få extra medel till
            stöd från kommunen om de väljer en kommunal skola.
          </p>
          <p xml:id="i-UmRKS4St6mfXaqw5YJZmDF">
            Mot bakgrund av ovanstående vill jag fråga utbildningsminister
            Gustav Fridolin:
          </p>
          <p xml:id="i-M9ubvyi419FjJMWB4J3iu5">
            Hur ser utbildningsministern på det faktum att elever som väljer
            friskolor i många kommuner inte får samma resurser med sig som
            elever som väljer en kommunal skola i samma kommun?
          </p>
          <p xml:id="i-D5XtHpegqxbud33H4ctCPt">
            Vilka åtgärder anser utbildningsministern vara nödvändiga för
            att säkerställa att föräldrar och elever ska kunna känna sig trygga
            när det gäller att resurserna är de samma oavsett vilken skola
            de väljer?
          </p>
        </div>
      </div>
    </body>
  </text>
</TEI>
