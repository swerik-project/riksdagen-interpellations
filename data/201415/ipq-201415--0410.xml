<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0410">
  <teiHeader>
    <fileDesc>
      <titleStmt>
        <title>Interpellation 2014/15:410 av Hans Linde (V)</title>
        <author>Hans Linde (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:410 av Hans Linde (V) till Mikael Damberg (S), närings- och innovationsminister om Demokrati och mänskliga rättigheter i svensk handelspolitik</title>
          <idno type="rdwebb">H210410</idno>
          <ref type="dokument_url_text">http://data.riksdagen.se/dokument/H210410/text</ref>
          <ref type="dokument_url_html">http://data.riksdagen.se/dokument/H210410</ref>
          <ref type="dokumentstatus_url_xml">http://data.riksdagen.se/dokumentstatus/H210410</ref>
          <ref type="downloadurl">https://mhdownload.riksdagen.se/VOD1/PAL169/2442206300017102521_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/demokrati-och-manskliga-rattigheter-i-svensk_H210410</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Mikael Damberg</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-TkycLcSEp7guDvp4sVYzax">
          <note>Interpellationen är besvarad</note>
        </correspAction>
        <correspAction type="sent" xml:id="i-wTCHSEunFVP8A35146nQc" corresp="i-K3yJ7rruozYUK99nj91ffc">
          <date when="2015-03-17"/>
        </correspAction>
        <correspAction type="received" xml:id="i-VHFYYnnCGGqFj7XaamZLmZ" corresp="i-Spsbo7A5zikEeUY3JEYcNV">
          <date when="2015-03-19"/>
        </correspAction>
        <correspAction type="answered" xml:id="i-RSqLiWpwZnctwUE1Bgw7so" corresp="i-Spsbo7A5zikEeUY3JEYcNV">
          <date when="2015-04-17"/>
        </correspAction>
        <correspContext corresp="i-RSqLiWpwZnctwUE1Bgw7so">
          <ref type="record" target="prot-201415--088">Protokoll 2014/15:88 Fredagen den 17 april</ref>
          <ref type="recordSection" target="unsetDivId">Svar på interpellation 2014/15:410 om demokrati och mänskliga rättigheter i svensk handelspolitik</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-E1bbVgXqLSHXhL8ET7sMG9">
            Interpellation 2014/15:410 Demokrati och mänskliga rättigheter
            i svensk handelspolitik av Hans Linde (V) till Närings- och innovationsminister
            Mikael Damberg (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6UW5YSJHknYsB6cU9V6epC">
            Den 5 februari 2015 presenterade statsminister Stefan Löfven
            och närings- och innovationsminister Mikael Damberg på Dagens
            Nyheters debattsida utgångspunkterna för en ökning av svensk export.
            En av huvudutmaningarna beskrevs som ”att svensk export i för
            liten utsträckning riktar sig till nya tillväxtmarknader i Asien,
            Afrika och Sydamerika”.
          </p>
          <p xml:id="i-XRDPneQHvuV6K4BDXcPj38">
            Två dagar senare presenterades en konkretisering där näringsministern
            pekade ut 26 länder som ska prioriteras fram till 2020 i regeringens
            exportfrämjande arbete. Listan inkluderar en rad auktoritära regimer
            som Saudiarabien, Thailand, Egypten och Förenade Arabemiraten.
            Samtidigt saknas en rad demokratiska länder som beräknas ha en
            hög tillväxt under de kommande åren, exempelvis Ghana, Peru, Mocambique,
            Chile och Zambia.
          </p>
          <p xml:id="i-EJ7w5kK35cmhiKFA57Re3x">
            Ytterligare några dagar senare presenterade regeringen att man
            nu skulle inleda ett arbete med en svensk handlingsplan för att
            genomföra FN:s vägledande principer för företag och mänskliga
            rättigheter. Men utöver dialogmöten i Göteborg, Malmö och Stockholm
            under mars månad med näringsliv, fackföreningar och civila samhället
            är det mer vagt vad en ny handlingsplan i praktiken skulle innebära.
          </p>
          <p xml:id="i-NaawsZiEs2vgj8gYDiwhEF">
            Regeringens olika besked i handelspolitiken under februari skapar
            frågor om hur regeringens handelspolitik ska vara samstämmig med
            löftet i regeringens utrikespolitiska deklaration om att Sverige
            ska vara en stark röst för ”demokrati, jämlikhet och solidaritet”.
          </p>
          <p xml:id="i-FsVYzfFW3tZkeV7TticsM8">
            Enligt Sveriges politik för global utveckling, PGU, (prop. 2002/03:122)
            ska regeringens alla politikområden bidra till mänskliga rättigheter
            och ett bättre liv för fattiga människor. Samtidigt är syftet
            med regeringens exportfrämjande att ”öka antalet personer i sysselsättning
            och antalet arbetade timmar”.
          </p>
          <p xml:id="i-TfCkd68jFqNtiWB3nm7eKH">
            I det exportfrämjande arbetet är Exportkreditnämnden (EKN), Svensk
            Exportkredit (SEK) och Business Sweden (tidigare Exportrådet och
            Invest in Sweden) centrala verktyg. Men det har genom åren funnits
            stora frågetecken kring huruvida deras exportfrämjande verksamhet
            också skulle främja mänskliga rättigheter och utgå från fattiga
            människors perspektiv på utveckling.
          </p>
          <p xml:id="i-8AKsPTvbEhaRc2LkpwrxzV">
            År 2011 granskade Amnesty och Diakonia EKN, SEK och dåvarande
            Exportrådet. Granskningen sammanställdes i rapporten Export till
            priset av mänskliga rättigheter. Rapporten fann brister vad gäller
            uppdrag, transparens och uppföljning som gör det svårt för organen
            att på ansvarsfullt sätt hantera målkonflikten mellan exportfrämjande
            och utveckling. En uppdatering av rapporten från 2013 visar på
            förbättringar, men att det fortfarande finns mycket kvar att göra.
            Regeringen har tagit ett positivt steg när den i regleringsbrevet
            för 2014 till EKN kräver att myndigheten ska ”säkerställa att
            verksamheten bedrivs i enlighet med samt informera om” internationella
            riktlinjer.
          </p>
          <p xml:id="i-J2bS5UgAKUNpULGqMvMQ9a">
            EKN säger att man tar hänsyn till mänskliga rättigheter i sina
            affärer. Men EKN:s bedömningar är i huvudsak sekretessbelagda.
            Det är bara de största affärerna – kategori A – som behöver redovisa
            en begränsad mängd information (projektets namn, lokalisering
            och typ samt en sammanfattning av en miljö- och social konsekvensbedömning)
            30 dagar innan ett slutligt beslut fattas, men även från detta
            krav kan undantag göras. Insynen är därför starkt begränsad; både
            för svenska beslutsfattare och för dem som berörs av besluten
            i olika diktaturer.
          </p>
          <p xml:id="i-Y8T5D1d2TRhXmsh61WTuif">
            Vänsterpartiet har bett riksdagens utredningstjänst att undersöka
            det svenska statliga stödet under perioden 2010–2014 till investeringar
            och handel med länder som av organisationen Freedom House – en
            obunden organisation som arbetar med övervakning av människors
            fri- och rättigheter – klassas som ”not free”, det vill säga det
            vi kallar för diktaturer och auktoritära regimer. För närvarande
            är det 51 länder som klassas som ”not free”. För att kunna göra
            undersökningen behövs uppgifter om utställda krediter och lån
            sammanställas från dels EKN, dels SEK. Detta har inte låtit sig
            göras, då det statliga bolaget SEK vägrat redovisa sin verksamhet
            i regionen.
          </p>
          <p xml:id="i-5QsJGgy3dsszbDvbKzSZis">
            Vad gäller EKN (som omfattas av offentlighetsprincipen) ser det
            ut på följande sätt: Den totala volymen exportkrediter till dessa
            länder 2010–2014 uppgick till 58,9 miljarder svenska kronor. Det
            motsvarar nästan en tredjedel av EKN:s totala garantivolym. Under
            detta intervall utmärker sig 2011 som ett särskilt mörkt år ur
            människorättssynpunkt. Det året gick EKN in och garanterade affärer
            med Nordafrika och Mellanöstern för mer än 12 miljarder kronor.
            Enbart för affärer med Saudiarabien utfärdade EKN garantier för
            mer än 5 miljarder kronor.
          </p>
          <p xml:id="i-5kVYckC3qoE6BtcjkphLZt">
            Den enskilt största mottagaren av svenska exportkrediter under
            2010–2014 är diktaturen Saudiarabien: 11 315 miljoner kronor,
            alltså strax över 11 miljarder kronor. Ett annat exempel på hur
            svenska exportkrediter understött handel med diktaturer är Bahrain.
            Trots att landet fängslat den svenske medborgaren Mohammed Habib
            al-Muqdad för hans deltagande i protesterna mot landets diktatur
            fortsatte EKN att utfärda exportkrediter även under 2014.
          </p>
          <p xml:id="i-ij4ngMpioue9pTSNjtG2X">
            Mot bakgrund av det anförda vill jag ställa följande frågor till
            närings- och innovationsminister Mikael Damberg:
          </p>
          <p xml:id="i-F5a64qJJYKjmQM6JiKJqD6">
            1. Vilka initiativ avser närings- och innovationsministern att
            ta för att svenskt exportfrämjande ska vara samstämmigt med politik
            för global utveckling och de utrikespolitiska målen om demokrati,
            jämlikhet och solidaritet?
          </p>
          <p xml:id="i-QPoh4o7Ciodqh7ncSggczo">
            2. Vad avser närings- och innovationsministern att göra för att
            öka möjligheterna till insyn i den verksamhet som EKN och SEK
            bedriver?
          </p>
          <p xml:id="i-6DgnkiEW3dqigxTNgBaZGL">
            3. Vad avser närings- och innovationsministern att göra för att
            öka möjligheterna till ansvarsutkrävande för den verksamhet som
            EKN och SEK bedriver?
          </p>
        </div>
      </div>
    </body>
  </text>
</TEI>
