<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0119">
  <teiHeader>
    <fileDesc>
      <titleStmt>
        <title>Interpellation 2014/15:119 av Annika Qarlsson (C)</title>
        <author>Annika Qarlsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:119 av Annika Qarlsson (C) till Åsa Romson (MP), klimat- och miljöminister om Hot mot småskalig vattenkraft</title>
          <idno type="rdwebb">H210119</idno>
          <ref type="dokument_url_text">http://data.riksdagen.se/dokument/H210119/text</ref>
          <ref type="dokument_url_html">http://data.riksdagen.se/dokument/H210119</ref>
          <ref type="dokumentstatus_url_xml">http://data.riksdagen.se/dokumentstatus/H210119</ref>
          <ref type="downloadurl">https://mhdownload.riksdagen.se/VOD1/PAL169/2442207060018055621_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/hot-mot-smaskalig-vattenkraft_H210119</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ST3KmJ7dwych9bUEkWZEu6</idno>
            <persName>Klimat- och miljöminister Åsa Romson</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <persName>Annika Qarlsson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-LiTKvPtMNHV39zaEpw6qXd">
          <note>Interpellationen är besvarad</note>
        </correspAction>
        <correspAction type="sent" xml:id="i-7m7SQk4PXdbGbLAMDZcv9o" corresp="i-NRb4HpaQ87qUwhLNcKt7Gz">
          <date when="2014-11-11"/>
        </correspAction>
        <correspAction type="received" xml:id="i-ZsFPtU7zbsH8fAyzyRaqm" corresp="i-ST3KmJ7dwych9bUEkWZEu6">
          <date when="2014-11-13"/>
        </correspAction>
        <correspAction type="answered" xml:id="i-THQLgK8KoiRSx5Nzw9ezDZ">
          <date when="2014-11-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VSXKKf86GjtfEpjDe1YbUQ">
            Interpellation 2014/15:119 Hot mot småskalig vattenkraft av Annika
            Qarlsson (C) till Klimat- och miljöminister Åsa Romson (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XhaQujFGbkyNp2AogGdbFf">
            Den småskaliga vattenkraften runt om i Sverige har under lång
            tid bidragit med miljövänlig energi och bidrar alltjämt med det.
            Verksamheterna bygger på allt från vattendomar från sent 1800-tal
            till tillstånd som dateras tillbaka till 1400-talet. Det är gammal
            beprövad kunskap som nu med ny modern teknik som effektivare tar
            till vara kraften i vattnet som rinner genom landskapet – teknik
            som används för att lokalt utveckla arbetstillfällen och förädla
            produkter från närområdet.
          </p>
          <p xml:id="i-P1uGgBgjYs2hmCUjYCEEHQ">
            Nossan är ett av alla vattendrag med små kraftverk som i Essunga
            kommuns turistbroschyr beskrivs som ett av Europas artrikaste
            vattendrag. Trots att samma vattendrag under århundranden varit
            källa för sågverk längs ån så är artrikedomen stor. Det brukar
            annars vara ett av argumenten mot verksamheterna.
          </p>
          <p xml:id="i-23cVvAC1s7kK6a5gudm3PG">
            Men nu har Länsstyrelsen i Västra Götalands län tänkt sig något
            annat. Många ägare till vattenkraftverk har på senare tid fått
            brev från länsstyrelsen. I breven uppmanas kraftverksägare, med
            hot om vite, att söka tillstånd enligt miljöbalken. Ett tillstånd
            med miljöprövning är kostsamt, och kostnaden är inte relaterad
            till omsättning eller det faktum att det redan finns gamla tillstånd.
            Det går i stället att göra förbättringar för biologisk mångfald
            med enkla medel. Det finns flera exempel på det runt om i landet.
            Bakgrunden till Länsstyrelsen i Västra Götalands läns agerande
            är ett utslag i mark- och miljödomstolen. Andra länsstyrelser
            har valt att agera annorlunda, på ett sätt som inte slår ut de
            små vattenkraftverken.
          </p>
          <p xml:id="i-7LCQmrrGdZWaHj31ioZo3s">
            Samtidigt pågår nu en utredning om den småskaliga vattenkraften
            i Miljödepartementet som är kopplad till arbetet med EU:s vattendirektiv,
            som tidigare i vår fick ett tilläggsdirektiv från den då sittande
            regeringen (dir. 2014:38). Det har ännu inte landat för beslut.
            Det skulle kunna vara skäl nog för länsstyrelsen att avvakta utredningen
            innan man agerar som man nu gör.
          </p>
          <p xml:id="i-AyQyF21gjgVkL4SwiEmKCu">
            Att regeringens förlängda arm agerar mot en utveckling av både
            småskalig vattenkraft och arbetstillfällen på landsbygden är allvarligt.
            Direktiven från regeringen måste vara tydliga på denna punkt.
            Regeringen via sina länsstyrelser bör göra halt i nu pågående
            processer tills utredningen om den småskaliga vattenkraften blir
            klar och beslut om den tas. I nästa steg måste hänsyn tas till
            att det är verksamheter som har tillstånd, och den eventuella
            tillståndsprövning som ska ske måste vara till skälig kostnad
            i relation till omsättningen.
          </p>
          <p xml:id="i-XJFyUe31zRNnZoRCHtt8zw">
            Man kan undra om det är rimligt att regeringens förlängda arm
            agerar så att småskalig vattenkraft stänger ned.¶
          </p>
          <p xml:id="i-Doc3NYGmqKq9fwe3Ut7erB">
            Med anledning av ovanstående vill jag fråga klimat- och miljöminister
            Åsa Romson:
          </p>
          <p xml:id="i-EYaXYYkPKt1PnnCujT7QnE">
            Hur ser klimat- och miljöministern och regeringen på den småskaliga
            vattenkraften?
          </p>
          <p xml:id="i-HxjJtpPxe32u35wMeGj89L">
            Är ministern och regeringen beredd att ta initiativ till någon
            generell åtgärd med anledning av tillståndsprocesserna?
          </p>
        </div>
      </div>
    </body>
  </text>
</TEI>
