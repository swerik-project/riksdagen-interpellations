<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0130">
  <teiHeader>
    <fileDesc>
      <titleStmt>
        <title>Interpellation 2014/15:130 av Per Åsling (C)</title>
        <author>Per Åsling (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:130 av Per Åsling (C) till Ardalan Shekarabi (S), statsråd om Ny statlig upphandlingsmyndighet</title>
          <idno type="rdwebb">H210130</idno>
          <ref type="dokument_url_text">http://data.riksdagen.se/dokument/H210130/text</ref>
          <ref type="dokument_url_html">http://data.riksdagen.se/dokument/H210130</ref>
          <ref type="dokumentstatus_url_xml">http://data.riksdagen.se/dokumentstatus/H210130</ref>
          <ref type="downloadurl">https://mhdownload.riksdagen.se/VOD1/PAL169/2442207060018084121_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/ny-statlig-upphandlingsmyndighet_H210130</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <persName>Per Åsling</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-LGnWAFHmtMWgHhZSuUL8EB</idno>
            <persName>Statsrådet Ardalan Shekarabi</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-2UTjVHVdS2aExXZpShMSk6">
          <note>Interpellationen är besvarad</note>
        </correspAction>
        <correspAction type="sent" xml:id="i-AhEQHaLqDgPj6Vx4UTiLE4" corresp="i-Vo3YjbvPDcwbepLXUMMiDZ">
          <date when="2014-11-14"/>
        </correspAction>
        <correspAction type="received" xml:id="i-Gyo6oVjq379YKZxQsTfmBU" corresp="i-LGnWAFHmtMWgHhZSuUL8EB">
          <date when="2014-11-18"/>
        </correspAction>
        <correspAction type="answered" xml:id="i-BEyVk27wRxpAcRA2EApbet">
          <date when="2014-11-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NP47FrjbR9d3XUMxetbqBE">
            Interpellation 2014/15:130 Ny statlig upphandlingsmyndighet av
            Per Åsling (C) till Statsrådet Ardalan Shekarabi (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9p3yqKwqKmxAJ4wnXPmwQy">
            I en nyligen inlämnad motion lyfter Anders Ahlgren och jag fram
            det faktum att riksdagen vid ett flertal tillfällen uttalat vikten
            av statliga myndigheters närvaro i olika delar av Sverige. Att
            den statliga närvaron har en stor betydelse såväl för de lokala
            arbetsmarknaderna som för regioners utveckling har stöd i forskning
            och praktiska erfarenheter runt om i landet. Det är även av positiv
            betydelse för den statliga verksamheten att den sker i olika miljöer
            och i olika geografier. Trots den starka uppslutning som under
            decennier funnits i Sveriges riksdag bakom dessa utgångspunkter
            har den praktiska tillämpningen av lokaliseringspolitiken, under
            såväl socialdemokratiska som borgerliga regeringar, varit mycket
            begränsad.
          </p>
          <p xml:id="i-5iK8mrXR4ZDvqHgX8WDsuh">
            Inte minst därför är det nu viktigt att den statliga lokaliseringspolitiken
            betraktas från tillväxtpolitiska utgångspunkter snarare än att
            man ser statliga jobb som en kompensation till olika landsändar.
            Väl fungerande och utvecklande kluster av statliga myndigheter
            kan ge betydande effekter för utvecklingen av såväl en region
            som den statliga verksamheten i sig. Erfarenheterna visar också
            på att de statliga myndigheter som genom beslut av riksdag och
            regering lokaliserat verksamhet till exempelvis Östersund och
            Dalarna också upptäckt fördelarna med detta. Lokaliseringen har
            blivit så positiv att dessa myndigheter placerat långt fler av
            sina anställda i den nya orterna än vad statsmakterna ursprungligen
            krävde av dem.
          </p>
          <p xml:id="i-BiwKJCu2QNTUcuQUmW4TC2">
            I stället för att fastna i gamla hjulspår som regeringen gör
            genom att utan analys av konsekvenserna binda sig vid att en nyinrättad
            myndighet måste lokaliseras till Stockholm bör riksdagen slå fast
            att en modern lokaliseringspolitik ska verka för att statliga
            myndigheter, funktioner och verksamheter placeras med hela landet
            som utgångspunkt. Gärna i mindre städer och i landsort. Nya myndigheter
            ska regelmässigt placeras utanför Stockholmsområdet. För verksamheter
            som nu är lokaliserade till Stockholm bör den geografiska placeringen
            prövas löpande, till exempel i samband med diskussion om verksamhetens
            utveckling och finansiering.
          </p>
          <p xml:id="i-JRtM88yciMCW2AzkYvSMzX">
            Regeringen har i budgetpropositionen aviserat att en ny statlig
            upphandlingsmyndighet ska inrättas från och med den 1 september
            2015. En viktig fråga att beakta i planeringen av en ny verksamhet
            är den geografiska lokaliseringen av myndigheten. Bland de frågor
            regeringen redan i budgetpropositionen väljer att binda sig för,
            utan att analysera frågan över huvud taget, är att myndigheten
            ska lokaliseras till Stockholm.
          </p>
          <p xml:id="i-B8GQ5AYxUWXVnfPb2d9DWd">
            Med anledning av detta vill jag fråga statsrådet Shekarabi:
          </p>
          <p xml:id="i-PhSNN7Zz1Ny1hsm3Xyo67k">
            Varför väljer statsrådet och regeringen att lokalisera ännu en
            myndighet till huvudstaden utan att väga in de fördelar som en
            lokalisering på annan ort skulle ge ur såväl ett kostnadsmässigt
            och ett verksamhetsmässigt som ett tillväxtpolitiskt perspektiv?
          </p>
        </div>
      </div>
    </body>
  </text>
</TEI>
