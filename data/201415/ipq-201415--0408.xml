<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0408">
  <teiHeader>
    <fileDesc>
      <titleStmt>
        <title>Interpellation 2014/15:408 av Johan Hultberg (M)</title>
        <author>Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:408 av Johan Hultberg (M) till Sven-Erik Bucht (S), statsråd om Förenklad försäljning av vildsvinskött</title>
          <idno type="rdwebb">H210408</idno>
          <ref type="dokument_url_text">http://data.riksdagen.se/dokument/H210408/text</ref>
          <ref type="dokument_url_html">http://data.riksdagen.se/dokument/H210408</ref>
          <ref type="dokumentstatus_url_xml">http://data.riksdagen.se/dokumentstatus/H210408</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <persName>Johan Hultberg</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-6DUjgAy3EMiPSCDgTnkpXL</idno>
            <persName>Sven-Erik Bucht</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-6DUjgAy3EMiPSCDgTnkpXL</idno>
            <persName>Sven-Erik Bucht</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-TmC8L5kS8uJeRuNkU7KRwh">
          <note>Interpellationen är besvarad</note>
        </correspAction>
        <correspAction type="sent" xml:id="i-UQzx8FyFpqjK7SGxawCCKp" corresp="i-5tbgYo4dBB9rh3uBeCweBm">
          <date when="2015-03-17"/>
        </correspAction>
        <correspAction type="received" xml:id="i-2nnBAfr3kNN5UKrVTmntZm" corresp="i-6DUjgAy3EMiPSCDgTnkpXL">
          <date when="2015-03-19"/>
        </correspAction>
        <correspAction type="answered" xml:id="i-66kpUgWZaiXCNB1pLAh2kJ" corresp="i-6DUjgAy3EMiPSCDgTnkpXL">
          <date when="2015-04-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BAqKsCTtToN5jLi7Z8paWB">
            Interpellation 2014/15:408 Förenklad försäljning av vildsvinskött
            av Johan Hultberg (M) till Statsrådet Sven-Erik Bucht (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-V54Mcta3YZ2wj1XdRqmvcX">
            Den svenska vildsvinsstammen har vuxit närmast explosionsartat
            de senaste 20 åren, och vildsvinen etablerar sig i allt större
            delar av vårt land. Nu beräknas vinterstammen av vildsvin uppgå
            till omkring 175 000 djur, med en årlig tillväxt på i genomsnitt
            omkring 30 procent, enligt Svenska Jägareförbundet. Det innebär
            att vildsvinsstammen fördubblas på tre år.
          </p>
          <p xml:id="i-QRfMGxRxizV9N18hfTPvAw">
            Med en allt större och alltmer utbredd vildsvinsstam växer problemen
            med skadeverkningar. Det är särskilt jordbruket som drabbas, men
            vildsvinen orsakar också tusentals trafikolyckor varje år, och
            många förtvivlade villaägare har fått sina trädgårdar uppbökade.
            Samtidigt är vildsvinet ett uppskattat vilt som ger goda jaktmöjligheter.
            För att hålla vildsvinsstammen på en rimlig nivå måste dock avskjutningen
            öka, och det är därför viktigt att skapa bättre förutsättningar
            för en välfungerade vildsvinsförvaltning.
          </p>
          <p xml:id="i-Rd8Tc85Rmmxxk4qRqJ88jL">
            Genom att öka efterfrågan på vildsvinskött kan en ökad jakt stimuleras.
            Alliansen arbetade för att öka efterfrågan på och kunskapen om
            viltkött inom ramen för bland annat satsningen på Matlandet Sverige,
            en satsning som den nya regeringen har valt att avbryta. Arbetet
            med att lyfta det klimatsmarta viltköttet, och då inte minst vildsvinsköttet,
            måste dock fortsätta. Det är därför viktigt att viltkött blir
            en del av den framtida svenska livsmedelsstrategin.
          </p>
          <p xml:id="i-46Mi7dqstL5w2WTq5un1LG">
            Under 2013 sköts omkring 98 000 vildsvin, vilket motsvarar ca
            2 900 ton vildsvinskött. Av 2 900 ton kött kom dock endast 440
            ton ut på den öppna marknaden. En av förklaringarna till att en
            så liten del når marknaden är kravet att köttet måste ta omvägen
            via en vilthanteringsanläggning innan det får säljas vidare till
            konsument. Detta förfarande uppfattas av många jägare som både
            kostsamt och krångligt. Det är självklart att allt vildsvinskött
            måste testas för trikiner, men det finns starka skäl att ifrågasätta
            kravet på att köttet även måste kontrolleras i en vilthanteringsanläggning.
          </p>
          <p xml:id="i-76HQdaNGzeztKnzF2Py4TZ">
            En jägare borde i en begränsad omfattning få möjlighet att sälja
            kött direkt till konsument. Krav måste givetvis finnas om att
            köttet måste testas för trikiner samt att säljaren kan uppvisa
            intyg på att så har skett. Det är även rimligt att ställa vissa
            utbildningskrav på de jägare som vill sälja kött direkt till exempelvis
            sin granne eller kollega. Kravet på att allt viltsvinskött som
            säljs måste passera en vilthanteringsanläggning behöver dock avskaffas
            för att bättre avsättningsmöjligheter, och därmed bättre incitament
            för jakt, ska skapas. Detta är fullt möjligt utan att äventyra
            livsmedelssäkerheten.
          </p>
        </div>
        <div type="ipQuestion">
          <p xml:id="i-A6vz3XtHXDaoiYdd2cvM2W">
            Med anledning av ovanstående har jag följande frågor till statsrådet:
            <list rend="unordered">
              <item>
                Avser statsrådet att agera för att öka kunskapen om viltkött
                och efterfrågan på viltkött, och i så fall hur?
              </item>
              <item>
                Är statsrådet beredd att ta initiativ till en lagändring som
                möjliggör för jägare att, i en begränsad omfattning, sälja vildsvinskött
                direkt till konsument med krav på trikinprov men utan krav på
                att köttet måste ta omvägen genom en vilthanteringsanläggning?
              </item>
            </list>
          </p>
        </div>
      </div>
    </body>
  </text>
</TEI>
