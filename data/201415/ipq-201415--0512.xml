<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0512">
  <teiHeader>
    <fileDesc>
      <titleStmt>
        <title>Interpellation 2014/15:512 av Robert Hannah (FP)</title>
        <author>Robert Hannah (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:512 av Robert Hannah (FP) till Margot Wallström (S), utrikesminister om Förnekandet av folkmordet seyfo</title>
          <idno type="rdwebb">H210512</idno>
          <ref type="dokument_url_text">http://data.riksdagen.se/dokument/H210512/text</ref>
          <ref type="dokument_url_html">http://data.riksdagen.se/dokument/H210512</ref>
          <ref type="dokumentstatus_url_xml">http://data.riksdagen.se/dokumentstatus/H210512</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y5fgQ33MMnP4uyafJ9fz8i</idno>
            <persName>Robert Hannah</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-S7BfNhiGtt7kxBxTpTEkhr">
          <note>Interpellationen är besvarad</note>
        </correspAction>
        <correspAction type="sent" xml:id="i-Sd1Gq1hVS7gc2KHbMhbSAH" corresp="i-Y5fgQ33MMnP4uyafJ9fz8i">
          <date when="2015-04-15"/>
        </correspAction>
        <correspAction type="received" xml:id="i-AdKceX7YirdhLGTpL7Z3Wy" corresp="i-aihY66rhb8LqCkSn8GhKt">
          <date when="2015-04-16"/>
        </correspAction>
        <correspAction type="answered" xml:id="i-7XYWcXkYuTnNaWoMdSfanL" corresp="i-aihY66rhb8LqCkSn8GhKt">
          <date when="2015-05-07"/>
        </correspAction>
        <correspContext corresp="i-7XYWcXkYuTnNaWoMdSfanL">
          <ref type="record" target="prot-201415--097">Protokoll 2014/15:97 Torsdagen den 7 maj</ref>
          <ref type="recordSection" target="unsetDivId">Svar på interpellation 2014/15:512 om förnekandet av folkmordet seyfo</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-YV8b4fKUknSrXkPs8AZVpR">
            Interpellation 2014/15:512 Förnekandet av folkmordet seyfo av
            Robert Hannah (FP) till Utrikesminister Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-N58cWJzopKb72Yx6DeSVTt">
            Den 22 augusti 1939 talade Adolf Hitler i Obersalzberg till sina
            befälhavare inför det stundande anfallet mot Polen. Han sägs ha
            sagt: ”Jag har beordrat våra specialstyrkor inom SS att korsa
            den polska gränsen och mörda deras män, kvinnor och barn urskillningslöst.
            Trots allt, vem kommer idag ihåg folkmordet på armenierna?”
          </p>
          <p xml:id="i-FMKPArPKRPJtvC9A8GhB7k">
            Det besinningslösa folkmordet som började 1915 mot de kristna
            folkgrupperna armenier, assyrier/syrianer och pontinska greker
            i det dåvarande Osmanska riket för exakt 100 år sedan, och som
            brukar benämnas seyfo, var inget annat än ett folkmord. Det visste
            till och med Adolf Hitler. Men fortfarande förnekar Sveriges utrikesminister
            Margot Wallström folkmordet. I ett skriftligt svar till mig på
            frågan hur hon tänker uppmärksamma 100-årsminnet av folkmordets
            startskott använder sig ministern av uttrycken ”dessa händelser”
            och ”tragiska skeenden” för det som är ett folkmord – detta trots
            att statsminister Stefan Löfven i mars 2014 lovat att om Socialdemokraterna
            kom till makten skulle regeringen erkänna folkmordet.
          </p>
          <p xml:id="i-8zAp5i5urU7X91mmiiNhEG">
            Tidningen Dagen har kommenterat utrikesministerns svar till mig:
            ”Parallellerna till det av Nazi­tyskland iscensatta och allmänt
            erkända folkmordet på människor av judisk härkomst som startade
            ett par decennier senare är uppenbara. Den som kommer på tanken
            att kalla Förintelsen för ’ett tragiskt skeende’ eller ’dessa
            händelser’ skulle anses uttrycka sig otillåtet överslätande.”
          </p>
          <p xml:id="i-JaqTf4HixfVvpnvJ2eRnaX">
            Seriösa experter i folkmordsfrågor är enhälliga i frågan. Internationella
            föreningen för folkmordsforskare (International Association of
            Genocide Scholars, IAGS), en oberoende världsledande och tvärvetenskaplig
            auktoritet inom området, har vid flera tillfällen fastslagit en
            konsensus i frågan, nämligen den 13 juni 1997, den 13 juni 2005
            och den 5 oktober 2007.
          </p>
          <p xml:id="i-Jvmam3r5jerSPf6L3VLQTy">
            Ändå väljer utrikesminister Margot Wallström att stödja Turkiet
            och deras folkmordsförnekande – detta trots att förnekande enligt
            IAGS är det sista steget i ett folkmord och såtillvida skrinlägger
            bestraffningen av folkmordets förövare och bereder bevisligen
            vägen för framtida folkmord. Det framtida folkmordet är i dag
            här – i dag mördas seyfoöverlevernas barnbarn av Isis i Irak och
            Syrien. Det är barnbarn till människor som överlevt dödsmarscher
            i öken som det turkiska ledarskapet tvingade dem att utstå.
          </p>
          <p xml:id="i-EAPwwZzmMUcWKWKs3bCYQ5">
            Mot bakgrund av ovanstående vill jag fråga utrikesminister Margot
            Wallström:
          </p>
          <p xml:id="i-CzAeJbWRRwCzEJCwNnce9K">
            Varför bryter utrikesministern statsministerns löfte från mars
            2014 om att erkänna folkmordet?
          </p>
          <p xml:id="i-KabGqVErVL9W421whBwKvc">
            Varför är händelserna under folkmordet seyfo att betrakta som
            ”tragiska skeenden” och inte som folkmord?
          </p>
          <p xml:id="i-AD746HdSGrmdU2MJ67wSVR">
            Vilka resurser och referenser använder sig ministern av i den
            initierade undersökningen som har påbörjats i frågan?
          </p>
          <p xml:id="i-QfJFBqzxbLHFwLRNoa3ULw">
            När kommer ministern att redovisa resultatet av undersökningen
            och sitt ställningstagande i frågan?
          </p>
        </div>
      </div>
    </body>
  </text>
</TEI>
