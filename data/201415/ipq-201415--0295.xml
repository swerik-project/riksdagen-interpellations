<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0295">
  <teiHeader>
    <fileDesc>
      <titleStmt>
        <title>Interpellation 2014/15:295 av Andreas Norlén (M)</title>
        <author>Andreas Norlén (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:295 av Andreas Norlén (M) till Stefan Löfven (S), statsminister om Regeringens behandling av riksdagens tillkännagivanden</title>
          <idno type="rdwebb">H210295</idno>
          <ref type="dokument_url_text">http://data.riksdagen.se/dokument/H210295/text</ref>
          <ref type="dokument_url_html">http://data.riksdagen.se/dokument/H210295</ref>
          <ref type="dokumentstatus_url_xml">http://data.riksdagen.se/dokumentstatus/H210295</ref>
          <ref type="downloadurl">https://mhdownload.riksdagen.se/VOD1/PAL169/2442207020017431321_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/regeringens-behandling-av-riksdagens_H210295</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xzt52E3ZeNyJ9HLW4B5Sk1</idno>
            <persName>Statsminister Stefan Löfven</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <persName>Andreas Norlén</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-8b19eh5mum1EX4jeD89Uez">
          <note>Interpellationen är besvarad</note>
        </correspAction>
        <correspAction type="sent" xml:id="i-M3LzSqEKeiTPNWoaHHfX5u" corresp="i-BZ7PcK8D1efvHXsafGEMKE">
          <date when="2015-02-13"/>
        </correspAction>
        <correspAction type="received" xml:id="i-WBcZGW7531tw9F5NyMXxWv" corresp="i-Xzt52E3ZeNyJ9HLW4B5Sk1">
          <date when="2015-02-17"/>
        </correspAction>
        <correspAction type="answered" xml:id="i-4cqTpNmd3GzCqvtRmrmdfo">
          <date when="2015-03-06"/>
        </correspAction>
        <correspAction type="answered" xml:id="i-S6w2TX3Cn53Co2xoaq2axr">
          <date when="2015-03-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-21Zq2b5ShqEAKsq5fm542t">
            Interpellation 2014/15:295 Regeringens behandling av riksdagens
            tillkännagivanden av Andreas Norlén (M) till Statsminister Stefan
            Löfven (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QUuESLqjGsHoBnBw9k1Wiy">
            Den 5 februari uttalade sig Socialdemokraternas gruppledare i
            riksdagen, Tomas Eneroth, så här i Rapport i SVT: ”Min uppfattning
            är att de här tillkännagivandena kommer inte ha den betydelse
            som en del i oppositionen verkar tro.” Han uttalade vidare: ”Det
            är naturligtvis en viljeyttring från riksdagens sida.”
          </p>
          <p xml:id="i-8Y1ttWXHfjCy1a47NYx4CE">
            Uttalandena gjordes med anledning av att socialutskottet respektive
            arbetsmarknadsutskottet den aktuella dagen ställt sig bakom var
            sitt förslag till tillkännagivande till regeringen, i det ena
            fallet att bevara det fria vårdvalet, i det andra fallet att återuppta
            den stora översyn av Arbetsförmedlingen som alliansregeringen
            initierade och som den nya regeringen har stoppat.
          </p>
          <p xml:id="i-6EYKNS2XuG1uYaG7ztvKuo">
            Också andra ledande socialdemokrater har använt formuleringar
            om att tillkännagivanden bara är ”viljeyttringar” från riksdagens
            sida.
          </p>
          <p xml:id="i-U6tqF7giPH8LZh9BZ2335U">
            Konstitutionsutskottet har vid många tillfällen och i bred enighet
            över partigränserna uttalat sig om vikten av att regeringen tillgodoser
            riksdagens tillkännagivanden. Uttalandena har inte minst gjorts
            i anslutning till utskottets behandling av det som numera brukar
            kallas skrivelse 75, alltså regeringens årliga skrivelse till
            riksdagen med en redogörelse för regeringens behandling av riksdagens
            tillkännagivanden och andra beslut.
          </p>
          <p xml:id="i-QSjGukqv8v3Q6ToSo45jmj">
            Våren 1995 underströk konstitutionsutskottet att utgångspunkten
            måste vara att de önskemål som tillkännagivandena avser bör tillgodoses
            (bet. 1994/95:KU30 s. 42). Våren 2009 underströk utskottet att
            regeringens beredningsåtgärder inte bör fördröjas i onödan (bet.
            2008/09:KU21). Detta mot bakgrund av att flera utskott pekade
            på tidsåtgången när det gäller behandlingen av tillkännagivanden.
            Våren 2011 framhöll konstitutionsutskottet (bet. 2010/11:KU21),
            med stöd av flera andra utskotts yttranden, att det var av stor
            vikt att regeringen vidtar mått och steg för att undvika onödig
            tidsåtgång vid behandling av tillkännagivanden.
          </p>
          <p xml:id="i-87tCbT9SpZWQL5JBw1akhy">
            Våren 2012 (bet. 2011/12:KU21) framhöll utskottet att den konstitutionella
            praxis som vuxit fram bland annat innebär att utgångspunkten bör
            vara att regeringen tillgodoser ett tillkännagivande. Mot denna
            bakgrund föreslog utskottet att riksdagen skulle tillkännage för
            regeringen att beredningsåtgärder med anledning av ett tillkännagivande
            från riksdagen bör påbörjas så snart som möjligt.
          </p>
          <p xml:id="i-MBJWhYLbgPxouJsoEog8tQ">
            Dessutom påpekade Grundlagsutredningen – vars betänkande En reformerad
            grundlag (SOU 2008:125) alla ingående partier stod bakom – att
            den konstitutionella praxis som vuxit fram innebär att utgångspunkten
            bör vara att regeringen tillgodoser ett tillkännagivande.
          </p>
          <p xml:id="i-BaTT81AhGQJ7eQ7MB1EHdH">
            Det råder alltså ingen som helst tvekan om att alla partier i
            riksdagen sedan länge anser att utgångspunkten är att regeringen
            ska tillgodose riksdagens tillkännagivanden. När nu ledande företrädare
            för det största regeringspartiet uttalar sig på ett sätt som tyder
            på att de inte tar riksdagens tillkännagivanden på allvar väcker
            det frågor.
          </p>
          <p xml:id="i-WqYrkTaEFEaFgGM7hxwrS4">
            Statsministern är den som ytterst ansvarar för att regeringen
            följer riksdagens beslut. Han ansvarar också för Regeringskansliets
            organisation och arbetsformer, och det är han som kommer att underteckna
            årets upplaga av skrivelse 75. Jag vill i sammanhanget påminna
            om att KU har uttalat att det är väsentligt att det statsråd vars
            tjänsteutövning en interpellation angår också besvarar interpellationen.
            Detta gäller enligt utskottet självfallet också statsministern
            ”när frågan gäller övergripande överväganden för regeringens arbete”
            (bet. 2002/03:KU30).
          </p>
          <p xml:id="i-6QjesCRiNHv45PHXZLkuFb">
            Jag vill därför ställa följande frågor till statsministern angående
            övergripande överväganden för regeringens arbete:
          </p>
          <p xml:id="i-VsmHMSpsP2HVdAj1C6j2AJ">
            1. Kommer statsministern och hans regering att följa den konstitutionella
            praxis som vuxit fram och som innebär att utgångspunkten är att
            regeringen ska tillgodose riksdagens tillkännagivanden?
          </p>
          <p xml:id="i-GPPpji2xKuKorTCAEJFxRF">
            2. Kommer statsministern och hans regering att tillgodose det
            tillkännagivande som säger att beredningsåtgärder med anledning
            av ett tillkännagivande från riksdagen bör påbörjas så snart som
            möjligt?
          </p>
          <p xml:id="i-9Tz6uXpLJEcc5HbBTuBZp9">
            3. Vilka åtgärder kommer statsministern att vidta för att säkerställa
            att inte enskilda statsråd förhalar eller på annat sätt obstruerar
            tillgodoseendet av riksdagens tillkännagivanden?
          </p>
        </div>
      </div>
    </body>
  </text>
</TEI>
