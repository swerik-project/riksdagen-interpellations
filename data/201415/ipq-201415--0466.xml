<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0466">
  <teiHeader>
    <fileDesc>
      <titleStmt>
        <title>Interpellation 2014/15:466 av Roland Utbult (KD)</title>
        <author>Roland Utbult (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:466 av Roland Utbult (KD) till Morgan Johansson (S), justitie- och migrationsminister om Bostadssituationen för asylsökande och flyktingar</title>
          <idno type="rdwebb">H210466</idno>
          <ref type="dokument_url_text">http://data.riksdagen.se/dokument/H210466/text</ref>
          <ref type="dokument_url_html">http://data.riksdagen.se/dokument/H210466</ref>
          <ref type="dokumentstatus_url_xml">http://data.riksdagen.se/dokumentstatus/H210466</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KHxTD13x4T7QRobXtjMm4K</idno>
            <persName>Roland Utbult</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-CgrRNXhnfNP3pnx1UAaX4D">
          <note>Interpellationen är återtagen</note>
        </correspAction>
        <correspAction type="sent" xml:id="i-8uBNGF2TR7KWwTPqkGFeTG" corresp="i-KHxTD13x4T7QRobXtjMm4K">
          <date when="2015-03-31"/>
        </correspAction>
        <correspAction type="received" xml:id="i-DA6x6S8D5hoa5Ucp7GqoJQ" corresp="i-UPW2cbGnTUbMZaKTrot5Bh">
          <date when="2015-04-07"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JyU3kDrhvhY7jcW6HSKjb1">
            Interpellation 2014/15:466 Bostadssituationen för asylsökande
            och flyktingar av Roland Utbult (KD) till Justitie- och migrationsminister
            Morgan Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PemmEZ2L58RwdU3hfUZKzu">
            Under 2014 sökte ca 81 000 personer asyl i Sverige. Migrationsverket
            uppger att prognosen för antalet asylsökande under 2015 är mellan
            80 000 och 105 000 personer med ett huvudscenario på 90 000 asylsökande.
          </p>
          <p xml:id="i-Xe6zdjZEpxsuswmdbrwoHj">
            Närmare 70 procent av de asylsökande väljer anläggningsboende
            (ABO) och övriga eget boende (EBO). I januari 2015 bodde totalt
            52 674 personer i anläggningsboende, varav 10 000 med uppehållstillstånd
            i väntan på att bli kommunplacerade. Samtidigt bodde 24 179 personer
            i eget boende. För att möta behovet framöver behövs det enligt
            Migrationsverket ytterligare ca 15 000 boendeplatser runt om i
            Sverige.
          </p>
          <p xml:id="i-5nHSPc9WgYPBcSNiQE6jiZ">
            Utmaningarna är således stora när det gäller såväl den akuta
            bostadsbristen för asylsökande som kostnaderna för mottagandet
            samt nyanländas möjlighet till etablering.
          </p>
          <p xml:id="i-NwTVinWJTr9CJJGzbLP2Fc">
            I december 2014 föreslog Kristdemokraterna flera åtgärder för
            att möta utmaningarna gällande bostadssituationen för asylsökande.
          </p>
          <p xml:id="i-57gg2XEhvudv36s1mrMGFE">
            Eftersom konsekvenserna av EBO är trångboddhet, flyttkaruseller
            och socialt utanförskap föreslår Kristdemokraterna att dagersättningen
            tas bort för dem som väljer EBO. Det finns fall där tio till tolv
            personer trängs i en tvårumslägenhet. Oseriösa aktörer utnyttjar
            situationen, och handel med adresser förekommer. EBO leder även
            till att nyanlända koncentreras till vissa områden. Det tär på
            kommunernas förmåga och vilja att hjälpa.
          </p>
          <p xml:id="i-G2LCa6hWA16Z8fPNYq9JzQ">
            För att minska den akuta bostadsbristen föreslår Kristdemokraterna
            att staten ska ge hyresgarantier för byggande av moderna modulbostäder
            med tidsbegränsade bygglov. Bostadsbristen ökar också statens
            kostnader för mottagandet då Migrationsverket tvingas betala överpriser
            till privata aktörer som hyr ut bostäder. Kristdemokraterna föreslår
            därför att Migrationsverket ska ges möjlighet att själva äga och
            driva egna boenden för asylsökande.
          </p>
          <p xml:id="i-RCw4Rua6NFfmS8pQKKX1bZ">
            Efter Kristdemokraternas förslag om modulbostäder har bostadsminister
            Mehmet Kaplan fört fram andra förslag om modulbostäder. Det förefaller
            dock som att regeringens förslag om modulbostäder har avgörande
            skillnader mot Kristdemokraternas förslag, bland annat föreslås
            inte några hyresgarantier.
          </p>
          <p xml:id="i-QDAwyW73cqocYazp3CWfaa">
            Det finns dessutom skilda uppgifter när det gäller hur regeringen
            ställer sig till frågan om EBO. Integrationsminister Ylva Johansson
            är, enligt en intervju i Sydsvenskan, positiv till att slopa EBO-lagen
            men inte migrationsminister Morgan Johansson, enligt SVT. Samma
            osäkerhet råder i frågan om att tvinga kommunerna att ta emot
            asylsökande. Integrationsministern säger till Sydsvenskan: ”Vi
            behöver lagändringar för att säkerställa att alla kommuner tar
            sitt ansvar för flyktingmottagandet.” Samtidigt har vi inte fått
            något vidare besked om denna tvingande lagändring och vad regeringen
            tror sig uppnå med densamma. Kristdemokraterna tror inte att tvång
            är den bästa lösningen på bostadssituationen. Vi jobbar hellre
            med kommunerna än mot dem.
          </p>
          <p xml:id="i-Pu25bMZGKgnW1fxECp7Wjz">
            Jag vill därför ställa följande frågor till justitie- och migrationsminister
            Morgan Johansson:
          </p>
          <p xml:id="i-7QVALray1wj8LCQDsaEJRi">
            Vad avser ministern att uppnå med att tvinga alla kommuner att
            ta emot flyktingar?
          </p>
          <p xml:id="i-9vXXuQj56ZPJgD2WFjS9xA">
            Avser ministern att vidta åtgärder för att förändra lagen om
            eget boende, EBO?
          </p>
          <p xml:id="i-B8SQ7wCcLJrKVo8YxUBhUX">
            Avser ministern att vidta åtgärder för att staten ska ge hyresgarantier
            för byggande av modulbostäder?
          </p>
        </div>
      </div>
    </body>
  </text>
</TEI>
