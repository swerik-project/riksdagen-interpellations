<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0527">
  <teiHeader>
    <fileDesc>
      <titleStmt>
        <title>Interpellation 2014/15:527 av Carl-Oskar Bohlin (M)</title>
        <author>Carl-Oskar Bohlin (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:527 av Carl-Oskar Bohlin (M) till Stefan Löfven (S), statsminister om Statsministerns uttalanden i regeringsförklaringen om vägslitageavgiften </title>
          <idno type="rdwebb">H210527</idno>
          <ref type="dokument_url_text">http://data.riksdagen.se/dokument/H210527/text</ref>
          <ref type="dokument_url_html">http://data.riksdagen.se/dokument/H210527</ref>
          <ref type="dokumentstatus_url_xml">http://data.riksdagen.se/dokumentstatus/H210527</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6X8Fc68oRcYCskG3k248x5</idno>
            <persName>Carl-Oskar Bohlin</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-Xzt52E3ZeNyJ9HLW4B5Sk1</idno>
            <persName>Statsminister Stefan Löfven</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-V5vehBwVFamTuCLiQzWAaU">
          <note>Interpellationen är återtagen</note>
        </correspAction>
        <correspAction type="sent" xml:id="i-FiRbsF2H4E4PSBcMUg7hMc" corresp="i-6X8Fc68oRcYCskG3k248x5">
          <date when="2015-04-20"/>
        </correspAction>
        <correspAction type="received" xml:id="i-FkF6YcGKfP5iNkKejwfneg" corresp="i-Xzt52E3ZeNyJ9HLW4B5Sk1">
          <date when="2015-04-22"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Ga55jQhmvuFR6goNMVjgXX">
            Interpellation 2014/15:527 Statsministerns uttalanden i regeringsförklaringen
            om vägslitageavgiften av Carl-Oskar Bohlin (M) till Statsminister
            Stefan Löfven (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6NyZxsM1tFVWHW3wKjmgKy">
            I regeringsförklaringen meddelade statsministern att en så kallad
            vägslitageavgift skulle införas. Redan under valrörelsen ifrågasattes
            Stefan Löfven av dåvarande statsminister Fredrik Reinfeldt om
            huruvida det ens var möjligt att genomföra den vägslitageavgift
            som Stefan Löfven lovade i såväl valrörelsen som i den senare
            regeringsförklaringen. Löfven avfärdade Reinfeldts kritik som
            helt substanslös. Nuvarande statsminister Stefan Löfven sa i SVT:s
            valdebatt följande om införandet av vägslitageavgiften:
          </p>
          <p xml:id="i-RaLBbGXKKMGFDLapkkRLsU">
            ”Om Du (Reinfeldt) säger fem sex år, då förstår jag varför det
            går så långsamt i er regering Reinfeldt […] Det här kan gå på
            1,5-2 år att införa […] Gps är inget okänt verktyg […] Det här
            finns, det är ingen rocket science, det går att implementera.”
          </p>
          <p xml:id="i-DooxWyHUsLyHeZkS1FS3WG">
            När Stefan Löfven läste upp regeringsförklaringen fortsatte han
            med samma tydliga linje: ”En vägslitageavgift kommer att införas
            för att finansiera förbättringar av infrastrukturen.”
          </p>
          <p xml:id="i-QYbuZKF5jVjVHp3mFFpcVE">
            Nyligen meddelades från regeringen att någon vägslitageavgift
            emellertid inte kommer att införas, helt enkelt därför att tekniken
            för detta saknas inom överskådlig tid. För svensk konkurrenskrafts
            räkning är detta naturligtvis att välkomna. Detta lämnar dock
            ett antal frågetecken kring statsministerns utövande av sitt ämbete.
            Så sent som i oktober meddelar alltså statsministern att en skatt,
            alltså vägslitageavgiften, som beräknats kunna inbringa ca 4 miljarder
            kronor årligen ska införas, för att sedan några månader senare
            meddela att detta är omöjligt. I och med detta försvinner naturligtvis
            en stor del av den reformfinansiering som regeringen räknat med
            så sent som vid regeringsförklaringen. Statsministern har alltså
            lovat svenska folket att ta in en intäkt som visat sig omöjlig
            att inhämta. Det är minst sagt ett ovarsamt sätt att hantera utställda
            löften. Även om detta är ett välkommet löftesbrott i bemärkelsen
            att Sverige nu klarar sig undan en skadlig reform kan man konstatera
            att det läggs till en lång rad av brutna vallöften. Detta kokar
            i slutänden ned till frågan om statsministerns förmåga att leda
            regeringen och styra landet.
          </p>
        </div>
        <div type="ipQuestion">
          <p xml:id="i-EBXRL1LzDiKBivjTGUTdC9">
            Av intresse för att kunna bedöma statsministerns förmåga att
            utöva sitt uppdrag vill jag därför ställa följande frågor till
            statsministern:
            <list rend="unordered">
              <item>
                När och på vilket sätt blev statsministern medveten om att det
                skulle bli omöjligt att införa vägslitageavgiften?
              </item>
              <item>
                Vilken information hade statsministern vid tidpunkten för framläggandet
                av regeringsförklaringen om de praktiska möjligheterna att införa
                en vägslitageavgift?
              </item>
              <item>
                Hur förhåller sig statsministerns uttalanden, i regeringsförklaringen
                och i andra sammanhang, om införande av en vägslitageavgift till
                det av KU formulerade kravet på att uttalanden av statsråd ska
                vara korrekta och ge en rättvisande bild av verkligheten, till
                exempel ett ärendes beredning?
              </item>
              <item>
                Vilka följder för regeringens ekonomiska politik, och därmed
                för regeringens övergripande möjligheter att genomföra utgiftsökningar
                som regeringen utlovat, får det faktum att det visat sig omöjligt
                att införa vägslitageavgiften? Är försämringarna av ROT-avdraget
                och andra avsteg från givna vallöften ett sätt att finansiera
                utgiftsökningar som annars skulle ha finansierats genom den nu
                uteblivna vägslitageavgiften?
              </item>
            </list>
          </p>
        </div>
      </div>
    </body>
  </text>
</TEI>
