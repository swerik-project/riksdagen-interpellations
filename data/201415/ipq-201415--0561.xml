<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0561">
  <teiHeader>
    <fileDesc>
      <titleStmt>
        <title>Interpellation 2014/15:561 av Olle Felten (SD)</title>
        <author>Olle Felten (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:561 av Olle Felten (SD) till Finansminister Magdalena Andersson (S) om Sveriges bilaterala skatteavtal</title>
          <idno type="rdwebb">H210561</idno>
          <ref type="dokument_url_text">http://data.riksdagen.se/dokument/H210561/text</ref>
          <ref type="dokument_url_html">http://data.riksdagen.se/dokument/H210561</ref>
          <ref type="dokumentstatus_url_xml">http://data.riksdagen.se/dokumentstatus/H210561</ref>
          <ref type="downloadurl">https://mhdownload.riksdagen.se/VOD1/PAL169/2442206140016066421_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/sveriges-bilaterala-skatteavtal_H210561</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RMyMvNY8rQGcpLy854czaK</idno>
            <persName>Olle Felten</persName>
            <state ref="Q504069" type="partyAffiliation">
              <desc>SD</desc>
            </state>
          </person>
          <person gender="woman">
            <idno>i-74hLepsvAgUMEvVVtBCGuc</idno>
            <persName>Magdalena Andersson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-BA9fKSNeVJmdE1zCRHU1tk">
          <note>Interpellationen är besvarad</note>
        </correspAction>
        <correspAction type="sent" xml:id="i-NTvnxj9YKnCJLvaUY4b6ay" corresp="i-RMyMvNY8rQGcpLy854czaK">
          <date when="2015-04-29"/>
        </correspAction>
        <correspAction type="received" xml:id="i-UgsqrhVDRR4d3nYpLRq11s" corresp="i-74hLepsvAgUMEvVVtBCGuc">
          <date when="2015-05-05"/>
        </correspAction>
        <correspAction type="answered" xml:id="i-srQ1vno8Fnnnd8Sdk7dtD" corresp="i-74hLepsvAgUMEvVVtBCGuc">
          <date when="2015-06-05"/>
        </correspAction>
        <correspContext corresp="i-srQ1vno8Fnnnd8Sdk7dtD">
          <ref type="record" target="prot-201415--110">Protokoll 2014/15:110 Fredagen den 5 juni</ref>
          <ref type="recordSection" target="unsetDivId">Svar på interpellation 2014/15:561 om Sveriges bilaterala skatteavtal</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RoDCD7LzrhjPS2c77EtSne">
            Interpellation 2014/15:561 Sveriges bilaterala skatteavtal av
            Olle Felten (SD) till Finansminister Magdalena Andersson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SmWaW6PLE3EsQ9FBqvcA3K">
            Riksrevisionen har i en rapport 2010, RiR2010:24, uppmärksammat
            den snabbt vikande trenden i arbetet med att hålla de svenska
            skatteavtalen up-to-date i förhållande till våra viktigaste konkurrentländer.
            Riksrevisionen menar att Sverige har sackat efter i detta viktiga
            arbete vilket på sikt riskerar att medföra att svenska företag
            tappar i konkurrenskraft när det gäller internationell verksamhet
            samt investeringar och lokalisering av viktiga verksamheter såväl
            i Sverige som i utlandet, på grund av sämre skattemässiga förutsättningar.
          </p>
          <p xml:id="i-36aPWhg8aWgn3X6xFND1P9">
            Svenskt Näringsliv, som också gjorde en analys av den svenska
            stocken av bilaterala skatteavtal både 2010 och i en uppföljning
            2014, konstaterar samma dystra trend. Detta är mycket allvarligt,
            eftersom man har verifierat att trenden pågått sedan 1998, då
            Sverige hade en ledande roll i världen i arbetet med att hålla
            skatteavtalen på en hög och för vår industri bra nivå. Sedan dess
            har alltså utvecklingen backat och detta måste rättas till med
            resoluta och genomtänkta åtgärder.
          </p>
          <p xml:id="i-UrTYoCYYuDJxsLJXKuWm2Y">
            Svenskt Näringsliv menar i en bedömning att den direkta förlusten
            för Sverige som nation, i form av minskade skatteinbetalningar,
            är flera miljarder kronor per år på grund av de relativt sämre
            villkor som Sverige har fått gentemot våra viktigaste konkurrentländer.
            Detta beror på att vi inte har upprätthållit ett tillräckligt
            högt tempo i arbetet med att uppgradera gamla avtal samt teckna
            nya skatteavtal med länder som svensk industri har eller planerar
            verksamhet i. I själva verket är sanningen den att vi sedan slutet
            av 1990-talet har nedmonterat våra insatser för att uppdatera
            och utveckla vårt nät av skatteavtal.
          </p>
          <p xml:id="i-NLdrSaurRCt1h5kQ4btFbY">
            Situationen är allvarlig. Sverige har tappat sin ledande roll
            i sammanhanget och våra konkurrentländer förbättrar sina positioner.
            Samtidigt är Sverige extremt beroende av att industrin kan utveckla
            sina exportsatsningar och på det sättet dra in mer resurser till
            Sverige. Hela vår välfärd bygger på exportindustrins möjligheter
            att dra in resurser till landet.
          </p>
          <p xml:id="i-5mtxXAgwMFzppCHUSd3odP">
            Sett till det dystra faktum att utvecklingen av Sveriges bnp
            per capita, men också flera andra kritiska nyckeltal för Sveriges
            konkurrensposition, under de senaste åren har börjat rasa betänkligt,
            ser vi bilden av en mycket skrämmande utveckling för Sverige och
            svensk industri. Vi behöver mer resurser till välfärdssatsningar,
            försvaret, miljön, och mycket annat. Den snabbt ökande befolkningen
            ställer stora krav på en utveckling av välfärdsresurserna.
          </p>
          <p xml:id="i-EDiKX4ZfgytfK1nQddLoPh">
            Samtidigt slarvar Sverige, i denna fråga, bort en viktig del
            av de grundläggande förutsättningarna för att vår exportindustri
            ska kunna utvecklas. Finansdepartementets bristande aktiviteter
            med skatteavtalen är en viktig faktor i detta scenario. Om Sverige
            ska kunna fortsätta som en ledande välfärdsnation måste vi snabbt
            börja gå i motsatt riktning.
          </p>
        </div>
        <div type="ipQuestion">
          <p xml:id="i-PJmAoWK35Fv7tRhUVnxQvu">
            Mina frågor till finansminister Magdalena Andersson är med hänvisning
            till ovanstående:
            <list rend="unordered">
              <item>
                Är regeringen medveten om det beskrivna problemet med statusen
                på skatteavtalen och konsekvenserna av denna situation?
              </item>
              <item>
                I så fall, avser finansministern att åtgärda de brister som finns
                i tempot med att teckna nya avtal samt att uppgradera och komplettera
                befintliga skatteavtal, så att förutsättningarna för svensk industris
                konkurrenskraft kan förbättras igen i detta avseende, i stället
                för att fortsätta att urholkas?
              </item>
              <item>
                I så fall, hur avser finansministern att agera för att säkerställa
                att så blir fallet och när kommer det att ske?
              </item>
            </list>
          </p>
        </div>
      </div>
    </body>
  </text>
</TEI>
