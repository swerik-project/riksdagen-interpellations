<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0760">
  <teiHeader>
    <fileDesc>
      <titleStmt>
        <title>Interpellation 2014/15:760 av Erik Ottoson (M)</title>
        <author>Erik Ottoson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:760 av Erik Ottoson (M) till Statsrådet Mehmet Kaplan (MP) om Kommunala trådlösa nätverk för allmänt bruk och missbruk</title>
          <idno type="rdwebb">H210760</idno>
          <ref type="dokument_url_text">http://data.riksdagen.se/dokument/H210760/text</ref>
          <ref type="dokument_url_html">http://data.riksdagen.se/dokument/H210760</ref>
          <ref type="dokumentstatus_url_xml">http://data.riksdagen.se/dokumentstatus/H210760</ref>
          <ref type="downloadurl">https://mhdownload.riksdagen.se/VOD1/PAL169/2442206130015979321_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/kommunala-tradlosa-natverk-for-allmant-bruk_H210760</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <persName>Statsrådet Mehmet Kaplan</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-KGa34znP4SNkFTbwiVao8N</idno>
            <persName>Erik Ottoson</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-6ah2kmT3e1vRHjSs4HnXMX">
          <note>Interpellationen är besvarad</note>
        </correspAction>
        <correspAction type="sent" xml:id="i-KnpwcsupSgnUP1LELwTHAV" corresp="i-KGa34znP4SNkFTbwiVao8N">
          <date when="2015-09-01"/>
        </correspAction>
        <correspAction type="received" xml:id="i-8odNt3pPJihjnSvxVtEPXn" corresp="i-FfCiJc8kVZcwio9wsCvVkH">
          <date when="2015-09-03"/>
        </correspAction>
        <correspAction type="answered" xml:id="i-78v6ph6ymEuYYs8EMUFtN6">
          <date when="2015-09-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UGaL2gpWh2DY4Nq3GPopo1">
            Interpellation 2014/15:760 Kommunala trådlösa nätverk för allmänt
            bruk och missbruk av Erik Ottoson (M) till Statsrådet Mehmet Kaplan
            (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3cFEU7A8aCF95DwPRhXiCL">
            Under den senaste tiden har fler och fler kommuner visat intresse
            för att med skattepengar sätta upp så kallade wifi-nätverk i sina
            städer för att tillhandahålla gratis internet till medborgarna.
            Detta är förenat med en rad risker vad gäller it-säkerhet och
            marknadens funktionssätt.
          </p>
          <p xml:id="i-SiuS5gfVLwyYU2M7uNkqNE">
            En person som ansluter sig till ett nätverk som är eller förefaller
            vara ett allmänt wifi-nät utsätter sig själv och sina överförda
            data för risken att snappas upp av obehöriga. På ett okrypterat
            trådlöst nätverk är det ingen konst för vem som helst med en dator
            att se all trafik som sker i realtid och läsa direkt på skärmen
            vad grannen på bussen är inne på för hemsidor, vad som står i
            de mejl man läser eller vad man skriver på Facebook till sin käresta.
            Med lite teknisk kunskap kan man med begränsade medel ta sig förbi
            även vanliga krypteringar av trådlösa nätverk.
          </p>
          <p xml:id="i-TjVoqE1sPo4saJZfHqFyzu">
            Om kommuner börjar erbjuda gratis wifi-uppkopplingar uppstår
            även oönskade effekter på marknaden. Det är inte längre intressant
            för telekomföretag att bygga ut ny infrastruktur för 4G, 5G, 6G
            och så vidare där det finns ett skattesubventionerat wifi-nät.
            Teknikutvecklingen kommer därför att hämmas för vanliga telekomkunder,
            och i förlängningen kan vi få en situation där vi har bättre uppkoppling
            i ytterstadsområden och på landsbygden än vi har i innerstaden
            i våra stora städer. För många på landsbygden och i förorter kan
            det säkert låta bra fram tills man inser att man fått vara med
            att betala för innerstadens wifi över skattsedeln. Helsingborgs
            stad har redan inlett en såda utbyggnad med sikte på att göra
            det i ett ännu större område. I Stockholms stad finns liknande
            tankar. Om man i Stockholm skulle täcka innerstaden till samma
            kvadratmeterpris som man haft för utbyggnaden i Helsingborg skulle
            notan hamna på nästan 500 miljoner kronor. Ska hela Stockholms
            stad täckas med ett kommunalt wifi slutar notan förmodligen på
            över 2,5 miljarder kronor.
          </p>
          <p xml:id="i-XW4HoFodVUDYRDy7Nudfgv">
            Även utbyggnaden av täckning och kapacitet i landsbygdsområden
            kan påverkas negativt, detta eftersom mobiloperatörernas intjäningsförmåga
            i tätorterna – som utgör grunden för utbyggnaden i tätort såväl
            som i landsbygd – reduceras när de tvingas konkurrera med skattesubventionerade
            gratistjänster. Om kommersiella operatörer inte ges möjlighet
            att konkurrera på lika villkor i tätorterna minskar deras förmåga
            att bygga infrastruktur för mobiltelefoni och mobilt bredband
            inte bara i tätorterna utan sannolikt än mer på landsbygden.
          </p>
          <p xml:id="i-Hvg6fL6UWAQkQS4i5c3uzW">
            En sådan utveckling skulle gå stick i stäv med de av riksdagen
            beslutade it-politiska målen om att de elektroniska kommunikationerna
            i första hand ska tillhandahållas genom en väl fungerande marknad
            och att alla hushåll och företag bör ha goda möjligheter att använda
            sig av elektroniska samhällstjänster och service via bredband.
          </p>
          <p xml:id="i-NksvVQ25FYh9pkDk7oeXon">
            Mot bakgrund av bland annat ovanstående vill jag fråga statsrådet
            Mehmet Kaplan:
          </p>
          <p xml:id="i-MZnB4DAt9bMNCUuHV1ae3v">
            Vad anser statsrådet om kommunala wifi-nät som beskrivs ovan?
          </p>
          <p xml:id="i-Cg4ReN64GkGhNY5h8etc6o">
            Vad avser statsrådet att göra för att förhindra den utveckling
            som beskrivs i interpellationen och bland annat leder till att
            konkurrensen snedvrids?
          </p>
          <p xml:id="i-XQhBUMGuSuJTzYFYiPrApW">
            Hur avser statsrådet att komma till rätta med de risker kommunala
            wifi-nät innebär?
          </p>
          <p xml:id="i-HkbLHRXyQLGqRMkcTcUGoU">
            Är det statsrådets och regeringens uppfattning att det är rätt
            att skattepengar läggs på att skapa trådlösa internetuppkopplingar
            i städer där marknaden redan tillhandahåller motsvarande tjänster?
          </p>
        </div>
      </div>
    </body>
  </text>
</TEI>
