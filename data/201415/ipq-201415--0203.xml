<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0203">
  <teiHeader>
    <fileDesc>
      <titleStmt>
        <title>Interpellation 2014/15:203 av Jakob Forssmed (KD)</title>
        <author>Jakob Forssmed (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:203 av Jakob Forssmed (KD) till Margot Wallström (S), utrikesminister om Ett tydligare agerande från EU gentemot Kuba</title>
          <idno type="rdwebb">H210203</idno>
          <ref type="dokument_url_text">http://data.riksdagen.se/dokument/H210203/text</ref>
          <ref type="dokument_url_html">http://data.riksdagen.se/dokument/H210203</ref>
          <ref type="dokumentstatus_url_xml">http://data.riksdagen.se/dokumentstatus/H210203</ref>
          <ref type="downloadurl">https://mhdownload.riksdagen.se/VOD1/PAL169/2442207040017649821_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/ett-tydligare-agerande-fran-eu-gentemot-kuba_H210203</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <persName>Jakob Forssmed</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-2wDX5gwz7AwRHtbcfM5Cdg">
          <note>Interpellationen är besvarad</note>
        </correspAction>
        <correspAction type="sent" xml:id="i-JUnHAydhZpx3o8VfVQvHeW" corresp="i-TodycJLEopZCV6uNkQANDV">
          <date when="2014-12-22"/>
        </correspAction>
        <correspAction type="received" xml:id="i-K8BdEA6qUV4hhsvgvQik6c" corresp="i-aihY66rhb8LqCkSn8GhKt">
          <date when="2015-01-12"/>
        </correspAction>
        <correspAction type="answered" xml:id="i-2bX9fS6FyiLawN22L85Ct3">
          <date when="2015-01-22"/>
        </correspAction>
        <correspAction type="answered" xml:id="i-BkqLGbcBR7TJvMsVM1ZbU6">
          <date when="2015-01-22"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EQJyBYj77rbixbNjtFUXx4">
            Interpellation 2014/15:203 Ett tydligare agerande från EU gentemot
            Kuba av Jakob Forssmed (KD) till Utrikesminister Margot Wallström
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UyS5bH7wswstYbSZfSZKQ">
            Efter mer än 50 års kommunistiskt styre av Kuba lever det kubanska
            folket under ett ständigt förtryck. Detta måste vi påminna oss
            om samtidigt som det är välkommet att USA och Kuba nu närmar sig
            varandra i syfte att öka handel och mänskligt utbyte. Det amerikanska
            embargot har givit den kubanska regimen en retorisk grund på vilken
            man försvarar sitt oacceptabla förtryck av den demokratiska oppositionen
            och sina brott mot de mänskliga rättigheterna och något att skylla
            ekonomiska misslyckanden på. Samtidigt har embargot givit Kuba
            visst moraliskt stöd från omvärlden.
          </p>
          <p xml:id="i-L1nkj61nSRGcJkNM2tLZUj">
            Så sent som den 10 december i år greps ett trettiotal demonstranter
            från den fredliga demokratirörelsen Damer i vitt. Flera greps
            i sina hem före demonstrationen, andra på väg till demonstrationen.
            Enstaka slagord om respekt för mänskliga rättigheter hann höras
            från demonstranterna innan samtliga var gripna och bortforslade.
          </p>
          <p xml:id="i-4pDbExB6w8DGFz1pzr6Hrg">
            De små steg av ekonomiska reformer som tagits under de senaste
            åren får inte tas till intäkt för att det skulle finnas någon
            allmän reformprocess rörande demokrati och mänskliga fri- och
            rättigheter. Fortfarande inskränks de mest grundläggande rättigheterna.
            Internet är bara tillgängligt för ett fåtal och är strikt kontrollerat.
            Tv, radio och tidningar är kontrollerade av regimen och varje
            försök att skapa en förening utanför kommunisternas paraply motarbetas
            av säkerhetspolisen. Det spelar ingen roll om det handlar om att
            låna ut böckerna i den egna bokhyllan till sina grannar, att starta
            en studiecirkel eller en fristående förening för journalister.
          </p>
          <p xml:id="i-BxZLkVoTMTnFj8Coa3kjed">
            Den som opponerar sig mot det rådande politiska och ekonomiska
            systemet sätts under ett massivt socialt tryck från kvartersbaserade
            politiska kommissarier. Studenter som tänker utanför ramarna körs
            ut från klassrummen, och den oppositionella som har ett arbete
            åker ut med huvudet före och stämplas som förrädare.
          </p>
          <p xml:id="i-M8d6hUiEdjsUBfkB45CYxv">
            Grannar uppmanas att spionera på varandra och föräldrarna till
            oppositionellas barns lekkamrater ombeds att hålla ögon och öron
            öppna.
          </p>
          <p xml:id="i-RvTRzqsJHWqats3HnTW579">
            Detta måste EU, och Sverige, ha tydligt i minne i samband med
            att förhandlingarna mellan EU och Kuba om ett bilateralt avtal,
            som inleddes i april i år, tas vidare.
          </p>
          <p xml:id="i-NgaD29Hq1CYFHpLHAiVRey">
            När det blev känt att USA och Kuba nu närmar sig varandra och
            steg tas för att montera ned embargot så välkomnade Margot Wallström
            beskedet och sa också till TT att den nya regeringen ”redan återupptagit
            arbetet med att utöka kontakterna mellan Sverige och Kuba, liksom
            att stödja kontakterna mellan EU och Kuba”.
          </p>
          <p xml:id="i-K8ZTiCJw5yqn3PZyJkceEz">
            Men på vilket sätt Sverige ska utöka kontakterna eller på vilket
            sätt kontakterna mellan EU och Kuba ska ”stödjas” framgår inte
            av uttalandet.
          </p>
          <p xml:id="i-D8Y6HR82UKAshK12HLHveR">
            Vikten av att Sverige underlättar för täta svenska och europeiska
            kontakter mellan företrädare för både det civila samhället och
            politiskt oppositionella kan inte nog understrykas.
          </p>
          <p xml:id="i-K7bJaqqUbEK7Fd4ErzxtCi">
            Vi menar att demokratiförespråkarnas krav på fria och rättvisa
            val, fri opinionsbildning och organisationsfrihet måste tillgodoses.
            För Kristdemokraterna är det därför helt centralt att det ställs
            tydliga krav på Kuba i dessa förhandlingar. Det handlar om att
            EU inte får överge den gemensamma ståndpunkten som i dag gäller
            för relationen mellan EU och Kuba förrän verkliga framsteg sker
            när det gäller demokrati och mänskliga rättigheter. Detsamma gäller
            möjligheten för exilkubaner att fritt resa in i landet igen och
            återförenas med anhöriga samt möjligheter för alla kubaner att
            fritt resa också inom landet. Det handlar också om att uppmärksamma
            och med kraft motverka den metod av korttidsarresteringar av oppositionella
            som den kubanska regimen i allt större utsträckning använder sig
            av, enligt Human Rights Watch. Vi menar också att Sverige i EU
            måste fortsätta att ställa krav på att förhandlingarna med Kuba
            också inkluderar aktiv dialog med demokratiförespråkarnas företrädare.
            Den nuvarande regimen får inte anses representera det kubanska
            folket eftersom den aldrig varit vald under demokratiska former.
          </p>
          <p xml:id="i-X3EehPyKv69bxNbuvjHsE4">
            Allt detta ska vi komma ihåg samtidigt som vi gläds över att
            embargon lättas och politiska fångar släpps. Omvärlden får aldrig
            vända de kubanska demokraterna ryggen.
          </p>
          <p xml:id="i-RKyvQGB2uS7TXqEGCJ4csT">
            Kubas president Raúl Castro välkomnade de nya tongångarna gentemot
            USA med att konstatera att det fortsatt råder djupa skillnader
            mellan länderna, skillnader som i grunden handlar om värderingar
            och människosyn.
          </p>
          <p xml:id="i-3EFep1X6RF3m4pvzgtVuA3">
            Med anledning av det ovan anförda vill jag fråga utrikesminister
            Margot Wallström följande:
          </p>
          <p xml:id="i-TpJmTQNM3nNU8XPH6rjDoK">
            Avser utrikesministern att driva på för att upprätthålla och
            skärpa krav från EU:s sida när det gäller demokrati och mänskliga
            rättigheter vid förhandlingen om ett bilateralt avtal mellan EU
            och Kuba?
          </p>
          <p xml:id="i-Fu7f31RCxwCBeiiBPbY4Nz">
            Hur avser utrikesministern att säkerställa att dialog om ett
            eventuellt avtal och dess innehåll också förs med det kubanska
            civilsamhället och politiskt oppositionella?
          </p>
          <p xml:id="i-KTUVTMxsHwSzD7wxf3j1Ah">
            Hur avser utrikesministern att säkerställa att utökandet av kontakterna
            mellan Sverige och Kuba framför allt är ett utökande av kontakter
            med kubanska demokratiförespråkare?
          </p>
        </div>
      </div>
    </body>
  </text>
</TEI>
