<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0469">
  <teiHeader>
    <fileDesc>
      <titleStmt>
        <title>Interpellation 2014/15:469 av Anders Åkesson (C)</title>
        <author>Anders Åkesson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:469 av Anders Åkesson (C) till Mikael Damberg (S), närings- och innovationsminister om Regional tillväxt och förutsättningar för jobb på norra Gotland</title>
          <idno type="rdwebb">H210469</idno>
          <ref type="dokument_url_text">http://data.riksdagen.se/dokument/H210469/text</ref>
          <ref type="dokument_url_html">http://data.riksdagen.se/dokument/H210469</ref>
          <ref type="dokumentstatus_url_xml">http://data.riksdagen.se/dokumentstatus/H210469</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Närings- och innovationsminister Mikael Damberg</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-FucmvyHZ22CXcKRGnfjaC4</idno>
            <persName>Anders Åkesson</persName>
            <state ref="Q110832" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-6ss43JhgbNyLJWrF56rVwv">
          <note>Interpellationen är besvarad</note>
        </correspAction>
        <correspAction type="sent" xml:id="i-5fjWEeZpSzZKLXApLSDAkV" corresp="i-FucmvyHZ22CXcKRGnfjaC4">
          <date when="2015-03-30"/>
        </correspAction>
        <correspAction type="received" xml:id="i-5vwqndEgSNufVUbej6iRgd" corresp="i-Spsbo7A5zikEeUY3JEYcNV">
          <date when="2015-04-07"/>
        </correspAction>
        <correspAction type="answered" xml:id="i-DFGRfHdfKczUgRA47eay1s">
          <date when="2015-04-17"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3WKUTejZbHpQszi6YGwhhV">
            Interpellation 2014/15:469 Regional tillväxt och förutsättningar
            för jobb på norra Gotland av Anders Åkesson (C) till Närings-
            och innovationsminister Mikael Damberg (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VWypD5FLE6PJNqMVmiYJ2B">
            Gotland har på många sätt unika förutsättningar för både natur
            och människor. Genom samspelet mellan dem som bott och verkat
            där och naturen har ön formats genom århundradena. Den rika kalkstenen
            har alltid varit en grund för ön, för växter och djur, för gotlänningar
            och gutar. Men samtidigt som havet ger ön dess särart innebär
            det utmaningar för kommunikationer, företagande och jobb på ön.
            Tillsammans med jordbruk och besöksnäring utgör kalk- och cementindustrin
            en omistlig del av Gotlands näringsliv och den regionala utvecklingen.
          </p>
          <p xml:id="i-RykyWUXH67oSNL4jBfCibj">
            Öns unika natur måste bevaras, och därför är redan i dag är,
            bland annat genom naturreservat, Natura 2000-områden och inte
            minst det generella och ofta utökade strandskyddet, stora områden
            skyddade.
          </p>
          <p xml:id="i-CcfLkKKsX12nQgUybVycH6">
            Förslag om utökat skydd av områden måste övervägas noga. Behov
            av jobb, tillgång till och användning av vatten och mark måste
            balanseras. Negativa konsekvenser för natur, verksamheter och
            jobb måste så långt som möjligt undvikas. Både skyddade områden
            och verksamheter måste anpassas för att det ska vara möjligt att
            tillgodose öns alla behov. Det måste finnas plats såväl för företagande
            och jobb inom industri, gröna näringar och turism som för skydd
            av natur och grund- och dricksvatten. Detta kräver kunskap, helhetssyn
            och en nära dialog mellan statliga myndigheter, Region Gotland,
            företag och inte minst enskilda och markägare.
          </p>
          <p xml:id="i-Lhx173fgTPZQfjXbdZo9Yf">
            Efter uppdrag från regeringen har länsstyrelsen på Gotland lämnat
            ett förslag om kraftigt utökade – 15 nya och 10 utvidgade – Natura
            2000-områden på Gotland. Länsstyrelsen på Gotland har varit mer
            ambitiös än andra länsstyrelser och föreslagit mer än vad EU begärt
            av Sverige. Man har bland annat föreslagit att ett Natura 2000-område
            inrättas i anslutning till Ojnare myr.
          </p>
          <p xml:id="i-XJd6LPg9hr5BunqTYWjvCR">
            Effekten av denna del av länsstyrelsens förslag blir att planerad
            framtida kalkbrytning omöjliggörs. Detta är mycket oroande eftersom
            kalkbrytningen har stor betydelse inte bara för Gotland utan också
            som råvara för den svenska stålindustrin. Kalk- och cementindustrin
            på norra Gotland står för 75 procent den svenska produktionen.
            Tvingas den upphöra kommer dock behovet av kalk och cement inte
            att upphöra utan behöva ersättas av import. Cementas anläggning
            i Slite utsågs så sent som i februari i år till den cementfabrik
            i världen som bäst lyckats ersätta fossila bränslen med förnybara.
            Ökad import av cement till Sverige leder alltså till ökade klimatutsläpp
            globalt.
          </p>
          <p xml:id="i-9WYu1g61LBimeqoaNk5wW9">
            Länsstyrelsens förslag har också fått skarp kritik, såväl för
            bristfällig dialog med berörda som för kort remisstid och obefintlig
            konsekvensanalys. En enig regionstyrelse konstaterar bland annat:
            ”Kalken är en resurs för såväl Gotland som hela landets industri.
            Region Gotland ser ytterst allvarligt på de begränsningar av framtida
            utvecklingsmöjligheter som förslaget kan innebära. Varken norra
            Gotland eller Gotland som helhet har råd att mista arbetstillfällen.”
            Kritiken delas av såväl fackförbund och näringsliv som markägare
            och enskilda. Trots denna massiva kritik har länsstyrelsen valt
            att bortse från remissvaren och skyndsamt lämnat in sitt förslag
            till Naturvårdsverket. Naturvårdsverket överlämnade med drygt
            en veckas beredningstid, och utan ytterligare dialog med berörda
            på Gotland eller Region Gotland, sitt förslag till regeringen.
          </p>
          <p xml:id="i-9it69SNgJk95cHvxEySrF6">
            Miljöpartiet har sedan länge drivit att områdena vid Ojnare myr
            ska utpekas som Natura 2000, just så som länsstyrelsen på Gotland
            nu föreslagit. Till exempel uppmanade nuvarande klimat- och miljöministern
            Åsa Romson i ett radioinslag den 31 augusti 2012 den då sittande
            regeringen att göra Ojnare myr till Natura 2000-område.
          </p>
          <p xml:id="i-CZZcdJZo26UMLkbidaAbst">
            Intressant nog har just detta förslag redan prövats av regeringen
            och avslagits. I ett regeringsbeslut från 2006 konstaterade den
            dåvarande socialdemokratiska regeringen att ”det är viktigt att
            särskilt uppmärksamma den kalk- och cementindustri som finns på
            norra Gotland. Dessa företag är av mycket stor betydelse för sysselsättningen
            på ön samt för råvaruförsörjning till bland annat stålindustrin.
            Det är därför nödvändigt för företagen att kunna få tillgång till
            mark för brytning av kalk.” Jag delar den bedömning som då gjordes
            och anser att den är lika aktuell i dag.
          </p>
          <p xml:id="i-MzuQGu6GqfSrjdEydGvEE3">
            Jag vill därför fråga närings- och innovationsminister Mikael
            Damberg följande:
          </p>
          <p xml:id="i-NwcoGEVadZJg3jFrgg6jtx">
            Vilken betydelse bedömer näringsministern att kalkbrytningen
            på Gotland har för den regionala utvecklingen och jobben på Gotland
            samt för råvaruförsörjningen i Sverige?
          </p>
          <p xml:id="i-hbUvDwyiLxCBJwKAiASCo">
            Anser näringsministern att det, så som regeringen konstaterade
            2006, är viktigt att säkra tillgång till mark för framtida kalkbrytning
            på norra Gotland?
          </p>
          <p xml:id="i-22vtWtqYagXNJTfr4DZyDL">
            Anser näringsministern, så som bland annat regionstyrelsen, fackförbunden,
            företagen och LRF på Gotland, att förslaget som länsstyrelsen
            lämnat hotar förutsättningarna för en fortsatt kalk- och cementindustri
            på Gotland?
          </p>
        </div>
      </div>
    </body>
  </text>
</TEI>
