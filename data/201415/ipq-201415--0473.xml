<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0473">
  <teiHeader>
    <fileDesc>
      <titleStmt>
        <title>Interpellation 2014/15:473 av Emma Henriksson (KD)</title>
        <author>Emma Henriksson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:473 av Emma Henriksson (KD) till Annika Strandhäll (S), socialförsäkringsminister om Förändringar av föräldraförsäkringen</title>
          <idno type="rdwebb">H210473</idno>
          <ref type="dokument_url_text">http://data.riksdagen.se/dokument/H210473/text</ref>
          <ref type="dokument_url_html">http://data.riksdagen.se/dokument/H210473</ref>
          <ref type="dokumentstatus_url_xml">http://data.riksdagen.se/dokumentstatus/H210473</ref>
          <ref type="downloadurl">https://mhdownload.riksdagen.se/VOD1/PAL169/2442206300017052521_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/forandringar-av-foraldraforsakringen_H210473</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <persName>Emma Henriksson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-9VQB2AJUahVE6YUpda5FKN</idno>
            <persName>Annika Strandhäll</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-5Y1e8TDwUQEQnkzzvdWUR4">
          <note>Interpellationen är besvarad</note>
        </correspAction>
        <correspAction type="sent" xml:id="i-JJuiSUtHk4VpHq2ji9xdFR" corresp="i-WTUJB2R5FNpHU89dXa4RTX">
          <date when="2015-04-01"/>
        </correspAction>
        <correspAction type="received" xml:id="i-4985TmzVfRRjS476XQMiKq" corresp="i-9VQB2AJUahVE6YUpda5FKN">
          <date when="2015-04-07"/>
        </correspAction>
        <correspAction type="answered" xml:id="i-XnVdCYTFAZaatwJqgm4YZ6" corresp="i-9VQB2AJUahVE6YUpda5FKN">
          <date when="2015-04-21"/>
          <time when="19:16:21" dur="PT142S"/>
        </correspAction>
        <correspAction xml:id="i-9XNb2MtvbYUC9L1d1BHLap" type="discussed" corresp="i-WTUJB2R5FNpHU89dXa4RTX">
          <date when="2015-04-21"/>
          <time when="19:18:50" dur="PT239S"/>
        </correspAction>
        <correspAction xml:id="i-FM8oZMhW1EffznP4JoT9Lz" type="discussed" corresp="i-9VQB2AJUahVE6YUpda5FKN">
          <date when="2015-04-21"/>
          <time when="19:22:53" dur="PT243S"/>
        </correspAction>
        <correspAction xml:id="i-MkZp4H1ae5A2C9wQHEksSn" type="discussed" corresp="i-WTUJB2R5FNpHU89dXa4RTX">
          <date when="2015-04-21"/>
          <time when="19:26:57" dur="PT248S"/>
        </correspAction>
        <correspAction xml:id="i-HCiEY7gqQMCqTxFMuXEsCQ" type="discussed" corresp="i-9VQB2AJUahVE6YUpda5FKN">
          <date when="2015-04-21"/>
          <time when="19:31:05" dur="PT194S"/>
        </correspAction>
        <correspAction xml:id="i-DAmt7E1jAo1n9TWPQxWBNJ" type="discussed" corresp="i-WTUJB2R5FNpHU89dXa4RTX">
          <date when="2015-04-21"/>
          <time when="19:34:21" dur="PT126S"/>
        </correspAction>
        <correspAction xml:id="i-4uwb4Zw8Dsh5PT88221Tmv" type="discussed" corresp="i-9VQB2AJUahVE6YUpda5FKN">
          <date when="2015-04-21"/>
          <time when="19:36:27" dur="PT140S"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GudZe1BfR3Uz3o4C5ik7XB">
            Interpellation 2014/15:473 Förändringar av föräldraförsäkringen
            av Emma Henriksson (KD) till Socialförsäkringsminister Annika
            Strandhäll (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-J7vRaQGi1UCyo35yoYabSn">
            Kristdemokraternas familjepolitik utgår från familjens och barnens
            behov. Barn har olika behov och föräldrar har olika önskemål och
            gör olika prioriteringar. Det är föräldrarna som har rätt att
            avgöra vad som är bäst i deras fall, inte staten eller kommunen.
          </p>
          <p xml:id="i-YQKNzS3CAaV9EQV3XBGFJN">
            Att utveckla en trygg anknytning mellan förälder och barn tar
            tid, och måste få ta tid. Under den period i livet då man har
            små barn måste därför omsorgen om dem få vara den primära uppgiften.
            Kristdemokratisk familjepolitik syftar till att möjliggöra mer
            tid för barnen och att öka familjernas handlingsutrymme. Därför
            är det viktigt med en generös och flexibel föräldraförsäkring.
            Kristdemokraterna är stolta över den svenska föräldraförsäkringen
            och vill att makten över hur den ska kunna användas i större utsträckning
            flyttas till föräldrarna.
          </p>
          <p xml:id="i-VU97SRDuzTvQag5UrKLJ36">
            Kulturen på arbetsmarknaden och arbetsgivarens syn på föräldraskap,
            barn och familj är avgörande för föräldrarnas möjligheter att
            möta sina barns behov. Det är därför viktigt att värna en kultur
            på arbetsmarknaden där det är accepterat att småbarnsföräldrar
            är hemma på heltid, eller går ner i arbetstid, för att ta hand
            om sitt barn. Sverige står sig relativt väl i det avseendet och
            det är av stor vikt att fortsatt slå vakt om ett familjevänligt
            arbetsliv. Samtidigt återstår en del innan mammor och pappor ses
            som likvärdiga föräldrar och ges samma möjligheter att ta en aktiv
            roll i föräldraskapet.
          </p>
          <p xml:id="i-6vKx45TZj2ZT9ENUBCe6hc">
            Socialförsäkringsministern har tidigare aviserat att regeringen
            tänker införa ytterligare en kvoterad månad i föräldraförsäkringen.
            På så sätt kringskärs föräldrarnas möjlighet att styra över föräldraförsäkringen.
            Trots att riksdagen har gett regeringen till känna att vårdnadsbidraget
            ska vara kvar, aviserar regeringen att den ska avskaffas. På så
            sätt ska de fåtal föräldrar som hittills har nyttjat vårdnadsbidraget
            inte längre kunna välja att vara hemma med sina små barn. Och
            de som vill välja att vara hemma lite längre i framtiden ska inte
            heller kunna det. Men dessa förslag som leder till minskat utrymme
            för familjerna och mindre tid med barnen räcker inte för regeringen.
          </p>
          <p xml:id="i-HdxqV6WEeAkLoLcz2GKVD5">
            Socialdemokraterna påpekar ofta att de är stolta över den svenska
            föräldraförsäkringen men i Ekots lördagsintervju (28 mars) med
            socialförsäkringsminister Annika Strandhäll framkommer en annan
            bild. På frågan om den svenska föräldraledigheten är för lång
            svarar socialförsäkringsministern ”Det kan man absolut resonera
            kring. Jag vet att det var kontroversiellt det jag sa nu men det
            faktum är ju, att så länge den är så ojämställd som den är i dag,
            vår föräldraförsäkring, alltså att mammor tar ut 75 procent av
            dagarna, och dessutom att det då att det finns en möjlighet när
            det gäller de här dagarna att faktiskt lägga ut dem under väldigt
            lång tid så innebär det att kvinnor blir borta väldigt länge från
            arbetsmarknaden.”
          </p>
          <p xml:id="i-PzgPXG8aCuMcThkEru4uo4">
            Det finns en del som talar för att regeringen tänker föreslå
            någon typ av begränsning av föräldraledigheten, antingen genom
            att förkorta föräldraförsäkringen eller genom att begränsa möjligheten
            för föräldrar att ta ut obetald föräldraledighet. Förutom intervjun
            i Ekot har socialförsäkringsministern i en annan intervju (Svenska
            Dagbladet 20 oktober 2014) uppgett att regeringen vill ta fram
            andra ekonomiska styrmedel som leder till jämnare uttag av föräldraledighet.
            Dessutom har socialförsäkringsministern tidigare varit med i JA-delegationen
            (Delegationen för jämställdhet i arbetslivet) vars ordförande
            i september 2014 uttalade sig om att göra det svårare för föräldrar
            att ta ut obetald föräldraledighet.
          </p>
          <p xml:id="i-5RzdMc8S6Fdzre36x57iow">
            Föräldraförsäkringen är redan i dag individualiserad, föräldrarna
            har rätt till hälften av dagarna vardera. Ingen kan tvinga dem
            att överlåta dagar mellan varandra, det är upp till föräldrarna
            att själva bestämma. En undersökning från Novus från 2014 visar
            att åtta av tio anser att föräldrarna själva ska bestämma hur
            föräldraförsäkringen ska fördelas.Många föräldrar vill dessutom
            vara hemma lite längre med sina små barn och därför har det under
            senaste tio åren blivit vanligare att både kvinnor och män förlänger
            föräldraledigheten med obetalda dagar. I regeringens budgetproposition
            nämns en undersökning som Försäkringskassan har gjort 2012. Undersökningen
            visar att en stor majoritet av föräldrarna 89 procent av kvinnorna
            och 85 procent av männen är nöjda med den fördelning som de har
            gjort av föräldraledigheten. Det är till och med en ökning jämfört
            med en liknande studie från 2003.
          </p>
          <p xml:id="i-6Ht671q5gwwe73CeyC5hDT">
            De uttalanden från den nuvarande socialförsäkringsministern och
            tidigare socialdemokratiska socialförsäkringsministern Anna Hedborg,
            blottar en ny inriktning hos Socialdemokraterna som doldes för
            medborgarna ända fram till valet. Sannolikt av just det skälet
            som ministern anger i den senaste intervjun, det är kontroversiellt
            att vilja inskränka föräldrars möjlighet att tillbringa tid med
            sina barn under de första så viktiga åren.
          </p>
          <p xml:id="i-Vs6TwNxMW2tkhyYBkCE59X">
            Det är högst anmärkningsvärt och ytterligare ett svek mot väljarna
            att utan mandat beskära valfriheten och driva politiken i en riktning
            som går tvärt emot föräldrars önskan.
          </p>
          <p xml:id="i-NCdaRdLK6UxJHDgPtEuPy">
            Jag vill därför ställa följande frågor till statsrådet:
          </p>
          <p xml:id="i-V6gPDjFZRBGPL6WxMujc7g">
            Avser statsrådet att flytta makten över hur föräldraförsäkringen
            fördelas från föräldrarna till lagstiftaren?
          </p>
          <p xml:id="i-KakdUKFvjMFAxyr3vCmg1i">
            Avser statsrådet att begränsa möjligheten till föräldraledighet?
          </p>
          <p xml:id="i-WL5ESZC8vUNUtPejwbLBwC">
            Vilka åtgärder avses med andra ekonomiska styrmedel som ska leda
            till att föräldraledigheten delas mer lika?
          </p>
        </div>
      </div>
    </body>
  </text>
</TEI>
