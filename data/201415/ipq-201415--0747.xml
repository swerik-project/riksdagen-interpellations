<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0747">
  <teiHeader>
    <fileDesc>
      <titleStmt>
        <title>Interpellation 2014/15:747 av Johan Hultberg (M)</title>
        <author>Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:747 av Johan Hultberg (M) till Klimat- och miljöminister Åsa Romson (MP) om Marint skräp - ett allvarligt miljöhot</title>
          <idno type="rdwebb">H210747</idno>
          <ref type="dokument_url_text">http://data.riksdagen.se/dokument/H210747/text</ref>
          <ref type="dokument_url_html">http://data.riksdagen.se/dokument/H210747</ref>
          <ref type="dokumentstatus_url_xml">http://data.riksdagen.se/dokumentstatus/H210747</ref>
          <ref type="downloadurl">https://mhdownload.riksdagen.se/VOD1/PAL169/2442206130015996121_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/marint-skrap---ett-allvarligt-miljohot_H210747</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <persName>Johan Hultberg</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-ST3KmJ7dwych9bUEkWZEu6</idno>
            <persName>Klimat- och miljöminister Åsa Romson</persName>
            <state ref="Q213451" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-R2C5S1UHu5dmf8Ri7Re2hF">
          <note>Interpellationen är besvarad</note>
        </correspAction>
        <correspAction type="sent" xml:id="i-HCcpPvH6tAyFCScgWj6RHZ" corresp="i-5tbgYo4dBB9rh3uBeCweBm">
          <date when="2015-08-19"/>
        </correspAction>
        <correspAction type="received" xml:id="i-2Fe8CReojq3kgRqLhjJbDU" corresp="i-ST3KmJ7dwych9bUEkWZEu6">
          <date when="2015-08-27"/>
        </correspAction>
        <correspAction type="answered" xml:id="i-5TtRUWPaUzPFbTvvtfNzMz">
          <date when="2015-09-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-YRvbpjzP3vfFV5y4trNDji">
            Interpellation 2014/15:747 Marint skräp – ett allvarligt miljöhot
            av Johan Hultberg (M) till Klimat- och miljöminister Åsa Romson
            (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-H3wKT894zQw57V9BWnvpXu">
            Förekomsten av marint skräp är ett stort, växande och allvarligt
            problem. Bara i Nordsjön dumpas årligen 20 000 ton skräp. Totalt
            i världshaven beräknas ofattbara 6,4 miljoner ton skräp dumpas
            varje år. Det marina skräpet får allvarliga konsekvenser för såväl
            djur som människa. Exempelvis så dör fler än 1 miljon fåglar och
            100 000 däggdjur varje år efter att ha fastnat i eller ätit plast
            som de hittat i havet. Vi människor får i oss mikroplaster och
            miljögifter från skräpet genom att konsumera fisk och skaldjur.
          </p>
          <p xml:id="i-BTgiTYTNcm8QmpwHxd5ufk">
            I Sverige är det särskilt västkusten och i synnerhet Bohuslän
            som är värst drabbat och detta på grund av det geografiska läget
            och strömmar som tar med sig mängder av skräp från bland annat
            Storbritannien. Mellan 4 000 och 8 000 kubikmeter skräp flyter
            årligen i land på västkusten. För många kommuner innebär det stora
            kostnader för städning av stränder, men trots att enorma mängder
            skräp flyter i land blir det mesta av skräpet likväl kvar i havet
            där det sjunker till botten eller flyter omkring.
          </p>
          <p xml:id="i-4uJcWP9AGQT6L2WnutSc3Q">
            Den största delen av det marina skräpet utgörs av platsföremål
            som naturen inte klarar av att omhänderta. I stället bryts bara
            materialet ned till mindre och mindre delar tills det utgörs av
            mikroskopiska partiklar. Dessa mikroplaster hamnar sedan i näringskedjan
            där de fungerar som giftbärare, detta dels eftersom många plaster
            i sig innehåller farliga kemikalier och dels eftersom mikroplaster
            också tenderar att dra till sig andra miljögifter som finns i
            havsmiljön.
          </p>
          <p xml:id="i-SUbBgDzYTpyyenzXoout77">
            Mikroplasterna i havet kommer dock från fler källor än det marina
            skräpet. Exempelvis innehåller många kroppsvårdsprodukter liksom
            kläder mikroplaster som spolas ut i avloppet när vi duschar och
            tvättar våra kläder. Dessvärre klarar dagens reningsverk inte
            av att ta hand om allt utan betydande mängder fortsätter ut i
            havet.
          </p>
          <p xml:id="i-CWdnvLXYtqNcG7ybL68SxG">
            Efter det att riksdagen tidigare i år gjorde ett tillkännagivande
            till regeringen om att stärka arbetet för att minska förekomsten
            av marint skräp och mikroplaster i våra vattenområden fattade
            regeringen den 6 augusti beslut om att uppdra åt Naturvårdsverket
            att identifiera och föreslå åtgärder mot utsläpp av mikroplatser
            i havet från viktiga källor i Sverige. Det var ett mycket välkommet
            uppdrag och helt i linje med riksdagens beslut, men det är otillräckligt.
            Inte minst måste det internationella arbetet intensifieras i syfte
            att minska de totala avfallsmängderna och skapa bättre fungerande
            avfallshanteringssystem. Sverige måste aktivt driva dessa frågor
            inom EU men också inom Ospar och Helcom som är konventionerna
            för skydd av den marina miljön i Nordostatlanten respektive Östersjön.
          </p>
          <p xml:id="i-9cZCEBW47oKpobeEVHteMe">
            Inom Ospar antogs i fjol en regional aktionsplan avseende marint
            skräp, och ett arbete pågår för att ta fram en motsvarande plan
            inom Helcom. Vidare ska även en åtgärdsplan antas inom EU som
            ett led i genomförandet av EU:s havsmiljödirektiv. Det är viktigt
            att Sverige är pådrivande i alla dessa sammanhang. Vidare är det
            oerhört viktigt att Sverige driver på för att EU-kommissionens
            nya förslag om en cirkulär ekonomi, som ska komma före årets slut,
            utformas på ett sådant sätt att det blir ett kraftfullt verktyg
            i arbetet med att minska avfallsmängderna och förekomsten av marint
            skräp.
          </p>
        </div>
        <div type="ipQuestion">
          <p xml:id="i-8KVwM83Qz6rS2BBYCESvFG">
            Mot bakgrund av ovanstående har jag följande frågor till klimat-
            och miljöminister Åsa Romson:
            <list rend="unordered">
              <item>
                Hur vill ministern stödja kommuner som är särskilt drabbade av
                marint skräp?
              </item>
              <item>
                Sverige har åtagit sig att driva två av de regionala åtgärder
                som Ospars regionala aktionsplan innehåller, dels ett projekt
                som handlar om att utveckla och främja hållbara rutiner för hur
                fisket genererar och hanterar marint skräp, dels ett projekt som
                handlar om att undersöka och främja användandet av bästa tillgängliga
                teknik för att förhindra att avloppsrelaterat skräp, däribland
                mikroplaster, når den marina miljön. Hur fortskrider dessa två
                projekt?
              </item>
              <item>
                När bedömer ministern att en regional åtgärdsplan avseende marint
                skräp kan antas inom Helcom?
              </item>
              <item>
                Hur verkar ministern för att säkerställa att EU-kommissionens
                nya förslag om en cirkulär ekonomi blir till ett viktigt verktyg
                i arbetet för att minska förekomsten av marint skräp och mikroplaster
                i haven?
              </item>
            </list>
          </p>
        </div>
      </div>
    </body>
  </text>
</TEI>
