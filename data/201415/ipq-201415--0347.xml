<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0347">
  <teiHeader>
    <fileDesc>
      <titleStmt>
        <title>Interpellation 2014/15:347 av Hans Linde (V)</title>
        <author>Hans Linde (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:347 av Hans Linde (V) till Åsa Romson (MP), klimat- och miljöminister om Utökade skjutövningar i Göteborgs skärgård</title>
          <idno type="rdwebb">H210347</idno>
          <ref type="dokument_url_text">http://data.riksdagen.se/dokument/H210347/text</ref>
          <ref type="dokument_url_html">http://data.riksdagen.se/dokument/H210347</ref>
          <ref type="dokumentstatus_url_xml">http://data.riksdagen.se/dokumentstatus/H210347</ref>
          <ref type="downloadurl">https://mhdownload.riksdagen.se/VOD1/PAL169/2442207010017260921_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/utokade-skjutovningar-i-goteborgs-skargard_H210347</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-ST3KmJ7dwych9bUEkWZEu6</idno>
            <persName>Klimat- och miljöminister Åsa Romson</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-ST3KmJ7dwych9bUEkWZEu6</idno>
            <persName>Klimat- och miljöminister Åsa Romson</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-HVoMJUYp1mgYdJs62r25D2">
          <note>Interpellationen är besvarad</note>
        </correspAction>
        <correspAction type="sent" xml:id="i-NFZAdDj3YEhMpDhKJuVFhD" corresp="i-K3yJ7rruozYUK99nj91ffc">
          <date when="2015-03-04"/>
        </correspAction>
        <correspAction type="received" xml:id="i-UtVQcz26Kot91GFweBYvKJ" corresp="i-ST3KmJ7dwych9bUEkWZEu6">
          <date when="2015-03-06"/>
        </correspAction>
        <correspAction type="answered" xml:id="i-Mk85TssEwRhpasKfmK2Byf" corresp="i-ST3KmJ7dwych9bUEkWZEu6">
          <date when="2015-04-07"/>
        </correspAction>
        <correspContext corresp="i-Mk85TssEwRhpasKfmK2Byf">
          <ref type="record" target="prot-201415--081">Protokoll 2014/15:81 Tisdagen den 7 april</ref>
          <ref type="recordSection" target="unsetDivId">Svar på interpellation 2014/15:347 om utökade skjutövningar i Göteborgs skärgård</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9PQaay2h3x2AoprBQ5uXWi">
            Interpellation 2014/15:347 Utökade skjutövningar i Göteborgs
            skärgård av Hans Linde (V) till Klimat- och miljöminister Åsa
            Romson (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3uPWHUKYEyTLsMm8YnFZ7v">
            Göteborgs södra skärgård består av ett trettiotal öar. Här finns
            ett unikt djurliv med naturreservat på Vrångö och Vargö. Skärgården
            är ett av de viktigaste rekreationsområdena för befolkningen i
            Göteborg, men här lever också drygt 4 500 människor året runt.
            Mycket tack vare de boendes engagemang är Göteborgs södra skärgård
            fortfarande en levande skärgård med skolor, matbutiker, kaféer
            etcetera.
          </p>
          <p xml:id="i-JTc3gjFBDcvuqg4uASQiR">
            Många skärgårdsbor känner nu att deras tillvaro är hotad. I Göteborgs
            södra skärgård ligger det så kallade skärgårdsskjutfältet, som
            omfattar öarna Galterö, Stora Stårholmen, Känsö, Lilla och Stora
            Rävholmen, Känsö Fjärskär och Knappen. Verksamheten har fram till
            nu varit begränsad till 25 skjutdagar och 100 000 skott per år.
          </p>
          <p xml:id="i-QWGm7mNnosXmB4AFHrc9ow">
            Försvarsmakten har ansökt om att antalet skjutdagar ska utökas
            från dagens 25 till 115. I stället för dagens begränsningar på
            100 000 skott per år har en ny begränsning satts till 1,325 miljoner
            skott med finkalibrig ammunition, 11 500 skott med grovkalibrig
            ammunition samt 1 745 handgranater och andra former av sprängladdningar,
            robotar med mera.
          </p>
          <p xml:id="i-KBfKeRD39R4MqdtrJkJSjh">
            År 2010 biföll länsstyrelsens miljödelegation begäran från Försvarsmakten.
            I beslutet öppnas upp för en än mer omfattande användning av ammunition
            inom skjutfälten. I beslutet står att ”undantag från dessa begränsningar
            får göras vid enstaka nationella och internationella övningar”.
          </p>
          <p xml:id="i-UPffN4SejVhhHn8iSV9hhJ">
            Beslutet att kraftigt utöka användandet av skärgårdsskjutfältet
            har mött starka protester, framför allt från de boende i södra
            skärgården. Man känner en oro för att det kraftigt ökade bullret
            från skärgårdsskjutfältet kommer att störa de boende men också
            undergräva den viktiga turismen på öarna, begränsa möjligheten
            till nybyggnation och hota fårnäringen. Det kraftigt ökade antalet
            skott som ska avfyras kommer att leda till ökade utsläpp av giftiga
            metaller som bly, koppar, zink och antimon, vilket hotar det unika
            naturlivet i skärgården. Många uttrycker också en oro över att
            deras skärgård ska bli skådeplats för framtida internationella
            militärövningar, något som saknar stöd bland befolkningen. Dessutom
            har möjligheterna till information till och dialog med de boende
            varit begränsade.
          </p>
          <p xml:id="i-AmZieMPCcmRjJCH39zy3us">
            Boende på Donsö, Styrsö och Brännö har överklagat beslutet till
            mark- och miljödomstolen. Det har även stadsdelsnämnd Västra Göteborg,
            som inkluderar skärgården, gjort enhälligt på förslag från ledamöter
            från Moderaterna, Folkpartiet och Kristdemokraterna. Kommunstyrelsen
            i Göteborg har också överklagat beslutet med motiveringen att
            den kraftiga utökningen av skjutövningarna i skärgården är ”oproportionerlig”,
            och man menar angående eventuella internationella övningar att
            de bör ”inte ske i en skärgård till en storstad med höga naturvärden
            och ett omfattande friluftsliv”.
          </p>
          <p xml:id="i-CgrnzXW4XmWFmhDG4JiXZC">
            Mark- och miljödomstolen överlämnade ärendet för beslut till
            regeringen 2011. Sedan dess bereds frågan på Miljödepartementet.
            Efter mer än fyra år av osäkerhet för framtiden i Göteborgs skärgård
            är det nu hög tid att regeringen ger besked och fattar beslut.
          </p>
          <p xml:id="i-D1MX9m3U4fcE6oxPaaQcZn">
            Jag vill därför fråga klimat- och miljöminister Åsa Romson:
          </p>
          <p xml:id="i-Ec41qWcuorJPeTGK8vxXit">
            Vilka initiativ avser miljö- och klimatministern att ta för värna
            miljön och de boende i Göteborgs skärgård och förhindra en utökad
            användning av skärgårdsskjutfältet?
          </p>
        </div>
      </div>
    </body>
  </text>
</TEI>
