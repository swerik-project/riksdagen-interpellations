<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0398">
  <teiHeader>
    <fileDesc>
      <titleStmt>
        <title>Interpellation 2014/15:398 av Jens Holm (V)</title>
        <author>Jens Holm (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:398 av Jens Holm (V) till Åsa Romson (MP), klimat- och miljöminister om Ojnareskogen och bevarandet av unika naturvärden</title>
          <idno type="rdwebb">H210398</idno>
          <ref type="dokument_url_text">http://data.riksdagen.se/dokument/H210398/text</ref>
          <ref type="dokument_url_html">http://data.riksdagen.se/dokument/H210398</ref>
          <ref type="dokumentstatus_url_xml">http://data.riksdagen.se/dokumentstatus/H210398</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-ST3KmJ7dwych9bUEkWZEu6</idno>
            <persName>Klimat- och miljöminister Åsa Romson</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-ST3KmJ7dwych9bUEkWZEu6</idno>
            <persName>Klimat- och miljöminister Åsa Romson</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-T8kgmfohZ9fY3g5Zw3UQhh">
          <note>Interpellationen är besvarad</note>
        </correspAction>
        <correspAction type="sent" xml:id="i-DZpweTCTNHpbtrMwKU6ky5" corresp="i-HNw1w34Sd2tGfFnWtdrzZb">
          <date when="2015-03-13"/>
        </correspAction>
        <correspAction type="received" xml:id="i-VLFWvHwTJFBDXkh4CLTeph" corresp="i-ST3KmJ7dwych9bUEkWZEu6">
          <date when="2015-03-17"/>
        </correspAction>
        <correspAction type="answered" xml:id="i-DdT5hujmzndN5epynCpQ7z">
          <date when="2015-04-21"/>
        </correspAction>
        <correspAction type="answered" xml:id="i-NDR7AxAY4Ui1jChFnHyCWv" corresp="i-ST3KmJ7dwych9bUEkWZEu6">
          <date when="2015-04-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XpBhSdENKrtJ4G3oPrKcA2">
            Interpellation 2014/15:398 Ojnareskogen och bevarandet av unika
            naturvärden av Jens Holm (V) till Klimat- och miljöminister Åsa
            Romson (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4FMh6wkxuWkxngLVPh7LbZ">
            På Gotland finns naturtyper som tillhör Sveriges absolut mest
            artrika områden. Några av dessa har internationellt unika förekomster
            av olika naturtyper och arter. Det nuvarande skyddet av dessa
            områden är i dag bristfälligt, och ett antal befintliga Natura
            2000-områden hotas dessutom av verksamheter som kan antas skada
            naturvärdet inom respektive berört område. EU-kommissionen har
            även kritiserat Sverige för brister när det gäller Natura 2000-områden
            och för att vissa naturtyper skyddas i för liten utsträckning.
            Vår bedömning är att åtgärder skyndsamt behöver vidtas av regeringen
            för att stärka naturskyddet.
          </p>
          <p xml:id="i-JisX8uwegJmTFSVdYyGy1P">
            Mark- och miljööverdomstolen handlägger just nu två ansökningar
            om utvinning av kalk på fastigheterna Bunge Ducker 1:64 (Nordkalk)
            och Bunge Stucks 1:368 (SMA Mineral) på norra Gotland. Huvudförhandlingar
            kommer att hållas i dessa ärenden i slutet av mars och i mitten
            av april.
          </p>
          <p xml:id="i-LeWD2z8nTudmvnPFwNfvBA">
            Vänsterpartiet menar att det formella skyddet måste öka och att
            lagstiftningen måste skärpas vid exploatering av råvaror vid till
            exempel täkter. Den borgerliga regeringen fick 2009 igenom propositionen
            Enklare och bättre täktbestämmelser i riksdagen. Propositionen
            innebar, vilket Vänsterpartiet då varnade för och därför avslog
            propositionen, att skyddet för den biologiska mångfalden försvagades
            genom borttagande av den så kallade stoppregeln i miljöbalken.
            Stoppregeln innebar att tillstånd för en täkt inte får ges om
            den riskerar att hota rödlistade växt- eller djurarter.
          </p>
          <p xml:id="i-JTdckFsXXq7jbboJr3ibos">
            I november 2014 underrättade Naturvårdsverket regeringen om tre
            verksamheter som berör utvinning av kalk på Gotland. En av dessa
            är Bunge Ducker (innefattande bland annat Ojnareskogen). Gemensamt
            för de tre verksamheterna är att de bedrivs/avses bedrivas utanför
            skyddade områden och att de var för sig kan antas mer än obetydligt
            skada naturvärdet inom respektive berört område. I alla tre fallen
            gränsar de sökta verksamheterna direkt till ett eller flera Natura
            2000-områden. Två Natura 2000-områden, Bräntings Haid och Bästeträsk,
            ligger dikt an det område för vilket tillstånd till kalkbrytning
            söks i Bunge Ducker 1:64. Naturvårdsverkets bedömning är, alltsedan
            prövningen inleddes 2006, att dessa Natura 2000-områden och utpekade
            naturtyper och arter kommer att skadas irreversibelt av den sökta
            verksamheten. Naturvårdsverket har i samtliga tre kalktäktsmål
            yttrat sig ett flertal gånger till de olika domstolsinstanserna
            om att de bedömer att skada riskerar att uppstå i berörda Natura
            2000-områden om verksamheterna kommer till stånd. De två sökta
            verksamheterna i Bunge Ducker och Bunge Stucks är som ovan nämnts
            fortfarande aktuella.
          </p>
          <p xml:id="i-3GvzYbJAvhoT3eS3QPdnhS">
            Sedan 2011 har det även tillkommit uppgifter som gör att Naturvårdsverket
            bedömer att även ett tredje Natura 2000-område, Gildarshagen,
            beläget strax sydost Bunge Ducker 1:64, även det riskerar att
            skadas om kalkbrottet i Bunge Ducker kommer till stånd. Sedan
            2010 har det även blivit alltmer uppenbart hur omfattande den
            kumulativa påverkan på omgivande Natura 2000-områden riskerar
            att bli av de båda närliggande täkterna Bunge Ducker och Bunge
            Stucks. Naturvårdsverket konstaterar sammanfattningsvis att i
            fallet Bunge Ducker är Naturvårdsverkets bedömning att frågan
            inte är om en otillåten skada kommer att uppstå utan endast hur
            omfattande skadan kommer att bli.
          </p>
          <p xml:id="i-4bGqrrFkqQxAZw9CGmVtX5">
            Länsstyrelsen på Gotland har för närvarande förslag på ytterligare
            områden att ingå i nätverket Natura 2000. I förslaget ingår bland
            annat utvidgning av Natura 2000-området Bästeträsk, innefattande
            Ojnareskogen. Förslagen var på remiss till den 5 mars och ska
            sedan i slutet av månaden skickas till Naturvårdsverket för att
            sedan redovisas för regeringen, som anmäler områden till EU- kommissionen.
            Processen riskerar därmed att dra ut på tiden. Om regeringen uppdrar
            till Naturvårdsverket att påskynda processen för Ojnareskogen
            kan ett skydd snabbt bli en realitet. Goda förutsättningar kan
            då även skapas för att i framtiden bilda nationalpark i de känsliga
            områdena runt Bästeträsk.
          </p>
          <p xml:id="i-MEJoCcjQc7ZgRd6DoFb6nv">
            Det gläder mig att ministern verkar gå i samma tankar. Ministern
            sa nämligen i en debatt med dåvarande miljöministern Lena Ek i
            Sveriges Radio 31 augusti 2012 att hon vill att regeringen skyddar
            Ojnareskogen:
          </p>
          <p xml:id="i-W5Pcviqf7EDJWUjAq85ASW">
            ”Du borde i dagsläget utpeka detta till ett skyddat område. Varje
            dag på den här regeringens bord har ju möjligheten funnits att
            skydda området och det kanske är någonting som ni borde ha funderat
            på.”
          </p>
          <p xml:id="i-WoegBsuBFequmP1pyMTsZT">
            I Naturvårdsverkets underrättelse till regeringen i november
            2014 framgår att verket inte ser något hinder mot att regeringen
            prövar tillåtligheten av de aktuella verksamheterna. Myndigheten
            anser inte att den tillåtlighetsprövning som gjordes i Miljööverdomstolen
            2009 angående Bunge Ducker är ett hinder. Myndigheten konstaterar
            att det i något skede ska göras en fullständig, exakt och slutlig
            bedömning i samlad form. Denna fastslagna EU-praxis har även befästs
            i svensk praxis genom Högsta domstolens beslut 2013. Miljööverdomstolen
            har inte gjort någon sådan fullständig prövning, varken av Bunge
            Ducker ensamt eller av Bunge Ducker tillsammans med övriga verksamheter.
          </p>
          <p xml:id="i-3gkKMpvbYisHU3NJv4zvzP">
            Med anledning av ovannämnda vill jag fråga klimat- och miljöminister
            Åsa Romson:
          </p>
          <p xml:id="i-CFeiiskkhKZJx73MFNCXUg">
            1. Avser klimat- och miljöministern att verka för att Ojnareskogen
            skyndsamt ska skyddas så att ytterligare exploatering omöjliggörs
            och naturvärden säkras?
          </p>
          <p xml:id="i-M2yVHKLVyacetTc8Q1U9vo">
            2. Avser klimat- och miljöministern att verka för att den så
            kallade stoppregeln, eller motsvarande lagändring, åter införs
            i miljöbalken för att stärka skyddet av hotade arter vid exploatering?
          </p>
          <p xml:id="i-XNXyGszReErovrXaL9wbc5">
            3. Avser klimat- och miljöministern att verka för att regeringen
            ska göra en gemensam prövning av tillåtligheten av verksamheterna
            Bunge Ducker och Bunge Stucks?
          </p>
        </div>
      </div>
    </body>
  </text>
</TEI>
