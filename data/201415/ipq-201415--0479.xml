<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0479">
  <teiHeader>
    <fileDesc>
      <titleStmt>
        <title>Interpellation 2014/15:479 av Aron Modig (KD)</title>
        <author>Aron Modig (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:479 av Aron Modig (KD) till Ardalan Shekarabi (S), statsråd om Kvalitet och valfrihet inom välfärden</title>
          <idno type="rdwebb">H210479</idno>
          <ref type="dokument_url_text">http://data.riksdagen.se/dokument/H210479/text</ref>
          <ref type="dokument_url_html">http://data.riksdagen.se/dokument/H210479</ref>
          <ref type="dokumentstatus_url_xml">http://data.riksdagen.se/dokumentstatus/H210479</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-YSKeLiTp6e1eVBrTwK4cRX</idno>
            <persName>Aron Modig</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-LGnWAFHmtMWgHhZSuUL8EB</idno>
            <persName>Statsrådet Ardalan Shekarabi</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-NEE81snVyYgkQvsBV89gFA">
          <note>Interpellationen är återtagen</note>
        </correspAction>
        <correspAction type="sent" xml:id="i-9Bq1D9YaNZ5Tb8oeuFHYyh">
          <date when="2015-03-31"/>
        </correspAction>
        <correspAction type="sent" xml:id="i-B7eQAfVvEvnRZ64ijFyemV" corresp="i-YSKeLiTp6e1eVBrTwK4cRX">
          <date when="2015-03-31"/>
        </correspAction>
        <correspAction type="received" xml:id="i-X5jKrVa5da41eBQZ8qPWpf">
          <date when="2015-04-07"/>
        </correspAction>
        <correspAction type="received" xml:id="i-EExcxBc4FTUzwsH2DKsosG" corresp="i-LGnWAFHmtMWgHhZSuUL8EB">
          <date when="2015-04-07"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FYwYaApTsMceLgbXxjiEP6">
            Interpellation 2014/15:479 Kvalitet och valfrihet inom välfärden
            av Aron Modig (KD) till Statsrådet Ardalan Shekarabi (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PwTupHMRaLr47bCncxiXBe">
            Frågan om vinst och valfrihet i välfärden var het i valrörelsen.
            Alliansen var för, Vänsterpartiet starkt emot medan Socialdemokraterna
            gjorde sitt bästa för att hålla sin inställning okänd för väljarna.
          </p>
          <p xml:id="i-XEqsifyfGNnBKkdXjysKQF">
            Efter valet har dock den socialdemokratiskt ledda regeringen
            tvingats bekänna färg – röd sådan. Den 5 mars skrev civilminister
            Ardalan Shekarabi med Jonas Sjöstedt (V) på DN Debatt om den utredning
            – ledd av Ilmar Reepalu – som tillsattes samma dag, med uppgift
            att ”se över hur den offentliga finansieringen av privat utförda
            välfärdstjänster bör regleras”.
          </p>
          <p xml:id="i-5SJvdDhDh9GAmJ4eZQGqkj">
            I den aktuella debattartikeln skriver Shekarabi och Sjöstedt
            också följande:
          </p>
          <p xml:id="i-351FsRUjZAL3Cw1T7Fh4x4">
            ”Eventuella överskott ska som huvudregel återinvesteras i den
            verksamhet där de har uppstått. Nya regler bör starkt begränsa
            möjligheterna att dela ut vinst eller på annat sätt föra ut medel
            från verksamheten, även i samband med försäljning.”
          </p>
          <p xml:id="i-quHe4vqzymyUkTHJa7PaH">
            Vad detta innebär i praktiken klargjorde vänsterledaren i en
            intervju i Svenska Dagbladet samma dag, nämligen att bara privat
            insatt kapital och en ränta om maximalt 5 procent på det kapitalet
            ska få tas ut ur välfärdsbolag.
          </p>
          <p xml:id="i-3k1P8JMVkvLCjVLibJHTC6">
            I en intervju i Upsala Nya Tidning den 29 november 2014 sa Ardalan
            Shekarabi att regeringen vill ”verka för mångfald och kvalitet
            i välfärdssektorn”. Det är förstås lovvärt, men tyvärr går uttalandet
            inte ihop med hur regeringen de facto agerar.
          </p>
          <p xml:id="i-XDzD9HGMhoxf56Zy2mADHm">
            Bara den osäkerhet som regeringens överenskommelse med Vänsterpartiet
            skapat medför att det blir mycket svårt för de aktörer som verkar
            inom välfärdssektorerna att planera sin verksamhet. Viktiga investeringar
            skjuts på framtiden, visar bland annat rapporten 100 000 osäkra
            från Stockholms Handelskammare. Om vinstuttagsbegränsningen sedan
            blir verklighet kommer färre aktörer att ha möjlighet att verka
            inom dessa sektorer.
          </p>
          <p xml:id="i-4A1sdmFQZvPUd5wK7Ka83q">
            Risken är stor att det framför allt är det centralplanerade utbudet
            som blir kvar, utan tillräckligt med innovation och förnyelse
            för att möta framtidens välfärdsutmaningar. Färre aktörer innebär
            också minskad mångfald och därmed inskränkt valfrihet för välfärdsbrukarna.
          </p>
          <p xml:id="i-E7SGpaD6BFdq5MakoXcy17">
            Risken är med andra ord mycket stor att den föreslagna vinstbegräsningen
            slår mot både välfärdens kvalitet och direkt mot människors möjligheter
            att välja en välfärdsinrättning som passar just dem bra. Brukarna
            av välfärden, som alltid borde sättas främst i välfärdspolitiken,
            får stå tillbaka då regeringen vill plocka ideologiska poäng.
          </p>
          <p xml:id="i-GXqWmvUDjuC7RAuPYsmtsL">
            Jag vill därför ställa följande frågor till statsrådet Ardalan
            Shekarabi:
          </p>
          <p xml:id="i-CZnBZ1TZDB9gRduGfi4gUA">
            Hur går statsrådets och regeringens värnande av ”mångfald inom
            välfärdssektorn” ihop med den vinstuttagsbegränsning som överenskommits
            med Vänsterpartiet?
          </p>
          <p xml:id="i-Uo8JaMLwoeo6Pp22x7Baxu">
            Med den kraftiga minskning av antalet fristående alternativ inom
            välfärden som förväntas följa på regeringens och Vänsterpartiets
            vinstuttagsbegränsning, hur kommer statsrådet och regeringen att
            säkerställa att innovationsnivån hålls hög inom välfärdssektorerna?
          </p>
        </div>
      </div>
    </body>
  </text>
</TEI>
