<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0434">
  <teiHeader>
    <fileDesc>
      <titleStmt>
        <title>Interpellation 2014/15:434 av Maria Abrahamsson (M)</title>
        <author>Maria Abrahamsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:434 av Maria Abrahamsson (M) till Alice Bah Kuhnke (MP), kultur- och demokratiminister om Valhemligheten och det svenska valsedelssystemet </title>
          <idno type="rdwebb">H210434</idno>
          <ref type="dokument_url_text">http://data.riksdagen.se/dokument/H210434/text</ref>
          <ref type="dokument_url_html">http://data.riksdagen.se/dokument/H210434</ref>
          <ref type="dokumentstatus_url_xml">http://data.riksdagen.se/dokumentstatus/H210434</ref>
          <ref type="downloadurl">https://mhdownload.riksdagen.se/VOD1/PAL169/2442207010017189021_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/valhemligheten-och-det-svenska-valsedelssystemet-_H210434</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Cd1KL55s1P4VpgkZMge4ns</idno>
            <persName>Maria Abrahamsson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-Uj7U5iTAaKpcG1mvQKxAc8</idno>
            <persName>Kultur- och demokratiminister Alice Bah Kuhnke</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Lng9Fuefr7iesR9ELss7F3">
          <note>Interpellationen är besvarad</note>
        </correspAction>
        <correspAction type="sent" xml:id="i-S2wXn5ubUFz5sRVtVibaan" corresp="i-Cd1KL55s1P4VpgkZMge4ns">
          <date when="2015-03-24"/>
        </correspAction>
        <correspAction type="received" xml:id="i-FCVnVhoAk3qFeQmSUrApPY" corresp="i-Uj7U5iTAaKpcG1mvQKxAc8">
          <date when="2015-03-25"/>
        </correspAction>
        <correspAction type="answered" xml:id="i-EQcKPjVCyhydx7uKzsPg1u">
          <date when="2015-04-10"/>
        </correspAction>
        <correspAction type="answered" xml:id="i-J8qhzcdp7ruB5gdw9SFbdW">
          <date when="2015-04-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Nccfkr7PuQzrPNNgaJ6pxQ">
            Interpellation 2014/15:434 Valhemligheten och det svenska valsedelssystemet
            av Maria Abrahamsson (M) till Kultur- och demokratiminister Alice
            Bah Kuhnke (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-ExUVFC2ZGdC84Zguwj1qeE">
            Med anledning av det vid den tiden eventuellt förestående extra
            valet gästades konstitutionsutskottet före jul av Valmyndigheten.
            Jag tog då upp den kritik som riktas mot Sverige för att vi inte
            tillräckligt respekterar principen om hemliga val, det vill säga
            omständigheten att de som ska rösta är tvungna att välja sin valsedel
            inför öppen ridå, såvida man inte har varit förutseende nog att
            ha med sig valsedeln hemifrån.
          </p>
          <p xml:id="i-7pxRJJi825H5VxbgUy9RvU">
            I samband med höstens val var det ett antal statsvetare som kritiserade
            denna ordning på DN Debatt (den 14 september). Min fråga till
            Valmyndigheten gällde om man hade funderat på detta och i så fall
            – hade man några tankar om hur systemet kan förbättras? Krävs
            det regeländringar eller skulle det räcka med att myndigheten
            skriver nya anvisningar? Från Valmyndigheten gjordes klart att
            vad som behövs är en översyn av hela valsedelssystemet.
          </p>
          <p xml:id="i-7Nkuob4HPyo23tiXiHjBV5">
            Valmyndigheten förklarade att man är bunden av regelverket som
            säger att valsedlar ska tillhandahållas i närheten av ”skärmarna”
            i vallokalen. I strikt mening anses valhemligheten inte vara röjd,
            eftersom väljarna kan plocka med sig samtliga partiers valsedlar
            in i valbåset. Gör man så avslöjar man inte vad man röstar på.
          </p>
          <p xml:id="i-K69sivMvjv9p9b6gRHZAQ7">
            Onsdagen den 18 mars deltog statsrådet Alice Bah Kuhnke i en
            utfrågning på Kulturhuset i Stockholm. Själv hade jag ingen möjlighet
            att närvara men har tagit del av evenemanget via länken http://bambuser.com/v/5360269.
            Statsrådet får bland annat en fråga som just tar upp kritiken
            mot den bristande valhemligheten i Sverige och frågeställaren
            undrar om det är något som statsrådet tänker titta på. På det
            svarar statsrådet ja, och om jag uppfattar inspelningen korrekt
            välkomnar Alice Bah Kuhnke de kritiska rapporterna och tycker
            det är ”ovärdigt” att Sverige ska behöva få den typen av kritik.
          </p>
          <p xml:id="i-BSpGHkHNusaDc9dRnVfu4w">
            Att döma av statsrådets svar på Kulturhuset är vi överens om
            att kritiken mot den svenska valhemligheten är befogad och att
            det är demokratiskt tveksamt med ett system där väljarna i närvaro
            av andra tvingas plocka på sig alla partiers valsedlar för att
            inte avslöja på vilket parti man lägger sin röst. Dessutom innebär
            det ju en kapital- och miljöförstöring av stora mått att, som
            vid senaste valet, trycka upp och distribuera långt över 600 miljoner
            valsedlar, varav bara någon futtig procent kommer till användning.
          </p>
          <p xml:id="i-8F26aCrPKnHFHmJKeU8GaA">
            Förutsatt att inget extra val kommer att utlysas under resterande
            mandatperiod är det drygt tre år kvar till nästa val.
          </p>
          <p xml:id="i-MTbKUYS7M4paoytKv36EY5">
            Jag vill därför ställa följande fråga till kultur- och demokratiminister
            Alice Bah Kuhnke:
          </p>
          <p xml:id="i-XB1C1RnNBdnVGfNJorthkp">
            Vad vill ministern göra för att det svenska valsedelssystemet
            ska nå upp till godtagbara krav på bevarad valhemlighet i valet
            2018?
          </p>
        </div>
      </div>
    </body>
  </text>
</TEI>
