<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0414">
  <teiHeader>
    <fileDesc>
      <titleStmt>
        <title>Interpellation 2014/15:414 av Fredrik Schulte (M)</title>
        <author>Fredrik Schulte (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:414 av Fredrik Schulte (M) till Magdalena Andersson (S), finansminister om Välfärdens kärna</title>
          <idno type="rdwebb">H210414</idno>
          <ref type="dokument_url_text">http://data.riksdagen.se/dokument/H210414/text</ref>
          <ref type="dokument_url_html">http://data.riksdagen.se/dokument/H210414</ref>
          <ref type="dokumentstatus_url_xml">http://data.riksdagen.se/dokumentstatus/H210414</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XHzgSBhvzhMtyTsYMbxgy4</idno>
            <persName>Fredrik Schulte</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-74hLepsvAgUMEvVVtBCGuc</idno>
            <persName>Finansminister Magdalena Andersson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-74hLepsvAgUMEvVVtBCGuc</idno>
            <persName>Finansminister Magdalena Andersson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-9Q1paNfEboGVK8EPTBE12P">
          <note>Interpellationen är besvarad</note>
        </correspAction>
        <correspAction type="sent" xml:id="i-H9WRVQiJEGWoGjQrv9HLWM" corresp="i-XHzgSBhvzhMtyTsYMbxgy4">
          <date when="2015-03-17"/>
        </correspAction>
        <correspAction type="received" xml:id="i-FdH3Pmdpp3o1icyWctrXZn" corresp="i-74hLepsvAgUMEvVVtBCGuc">
          <date when="2015-03-20"/>
        </correspAction>
        <correspAction type="answered" xml:id="i-9fhgAm2aRg7LLGEd8FXBKT" corresp="i-74hLepsvAgUMEvVVtBCGuc">
          <date when="2015-05-08"/>
        </correspAction>
        <correspContext corresp="i-9fhgAm2aRg7LLGEd8FXBKT">
          <ref type="record" target="prot-201415--098">Protokoll 2014/15:98 Fredagen den 8 maj</ref>
          <ref type="recordSection" target="unsetDivId">Svar på interpellation 2014/15:414 om välfärdens kärna</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7kCi9Gn6xL1YUee5vpmhxR">
            Interpellation 2014/15:414 Välfärdens kärna av Fredrik Schulte
            (M) till Finansminister Magdalena Andersson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2Cj2MipHXp1jQj2y8GeP11">
            Vad innefattas i begreppet välfärd? Vissa, särskilt personer
            som står till vänster, likställer ofta välfärd med offentliga
            utgifter. Därmed skulle statlig administration, bistånd och räntebetalningar
            på statsskulden kunna beskrivas som välfärd. Ett begrepp som inkluderar
            nästan vad som helst blir urvattnat, tappar sin konkreta innebörd
            och gör att det som är centralt i välfärdsstaten inte får det
            fokus det förtjänar i den allmänna debatten.
          </p>
          <p xml:id="i-DWPQhaymH1Qs8LxcSV6F8F">
            Därför föredrar Moderaterna att använda det mer politiskt tydligt
            definierade begreppet "välfärdens kärna". Med detta menar vi de
            klassiska välfärdsverksamheterna: sjukvård, äldreomsorg, skola
            och förskola, högre studier, föräldraledighet, studiestöd, stöd
            till människor med funktionshinder och så vidare.
          </p>
          <p xml:id="i-CvHxAPUJBZeUxjk3yv5xDA">
            Detta innebär inte att alla andra offentliga funktioner inte
            behövs. En statlig administration är nödvändig, bistånd är en
            solidarisk plikt och att göra räntebetalningar på statsskulden
            går inte att ifrågasätta. På samma sätt måste staten ansvara för
            rättsväsende, försvar, miljö, samhällsplanering med mera. Detta
            tillhör dock inte välfärdens kärna.
          </p>
          <p xml:id="i-Y3Z7gUrxFzfy9EM1QP4FPa">
            Skillnaden här är viktig. Dels därför att det helt enkelt är
            olika saker, dels därför att det behövs en tydlighet i den politiska
            debatten så att väljarna verkligen vet vad de får. En politiker
            som säger sig vilja främja välfärden men i stället bara höjer
            anslagen till arbetsmarknadspolitiken ägnar sig åt falsk marknadsföring.
          </p>
          <p xml:id="i-VFmXoDPeXzvGB7eWXmahVx">
            Statsbudgeten är i dag uppdelad på 27 olika anslagsposter. Av
            dessa är det egentligen bara fem som går till välfärdens kärna:
            Hälsa, sjukvård och social omsorg, Ekonomisk trygghet för familjer
            och barn, Studiestöd, Utbildning och universitetsforskning samt
            Allmänna bidrag till kommuner.
          </p>
          <p xml:id="i-58JMNfQhm9Ayardm9UZpTq">
            Tittar man på när riksdagen beslutade om budgeten för 2006 ser
            man att kostnaden för ovanstående utgifter uppgick till ungefär
            232,5 miljarder. När budgeten för 2014 på samma sätt beslutades
            var samma siffra 318,5 miljarder, alltså nästan 90 miljarder högre.
            Då ska man dock säga att vi har haft en inflation på 10,5 procent
            under dessa åtta år samt att befolkningen har ökat med en dryg
            halv miljon. Låt oss då ta hänsyn till detta och räkna upp värdet
            på det som staten spenderade på välfärden med inflationen och
            sedan befolkningsutvecklingen (5,8 procent). Då hade värdet på
            välfärden 2006 varit nästan 272 miljarder i dagens valuta. Alltså
            har statens utgifter för välfärdens kärna ökat med runt 50 miljarder
            eller 17 procent sedan 2006. (Nedanstående belopp avser tusental
            kronor.)
          </p>
          <p xml:id="i-UHTbMXnV8JrNHtkfA2UQRW">
            Detta innebär inte att alla välfärdsutmaningar har upphört eller
            att det blivit bra överallt. Tvärtom återstår mycket att göra.
            I många kommuner och landsting används resurserna också på ett
            dåligt sätt av de lokala och regionala politiska majoriteterna.
            Vad detta säger är dock att utgifterna för välfärden har ökat
            påtagligt.
          </p>
          <p xml:id="i-T9mdqzLmCjsvTWihzPbsVj">
            Mot den bakgrunden är det något märkligt att Magdalena Andersson
            gång på gång beskriver Alliansens regeringsperiod som att skattesänkningar
            skett på bekostnad av välfärden. Vad är det hon menar här? Är
            det bara ett retoriskt knep för att kritisera Alliansen?
          </p>
          <p xml:id="i-8PzYpotoN3zwQDQjAw6iPh">
            Mot bakgrund av detta vill jag fråga finansministern:
          </p>
          <p xml:id="i-XcR1BheZpCXvB2QTStHjTj">
            1. Anser finansministern att alla offentliga utgifter kan klassificeras
            som välfärd?
          </p>
          <p xml:id="i-NrCwy8Nqkf5U2M7kn8nDZf">
            2. Om inte, vad definierar finansministern som kärnan i välfärden?
          </p>
          <p xml:id="i-W2spc9S2XkaNsuF6DBb7vM">
            3. Instämmer finansministern i beskrivningen att utgifterna för
            utgiftsområdena 9, 12, 15, 16 och 25 ökat med ca 50 miljarder
            sedan 2006 om man justerar för inflation och befolkningsökning?
          </p>
        </div>
      </div>
    </body>
  </text>
</TEI>
