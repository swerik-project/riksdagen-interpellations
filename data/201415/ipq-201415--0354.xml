<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0354">
  <teiHeader>
    <fileDesc>
      <titleStmt>
        <title>Interpellation 2014/15:354 av Robert Hannah (FP)</title>
        <author>Robert Hannah (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:354 av Robert Hannah (FP) till Åsa Regnér (S), statsråd om EU-lagstiftning om könsfördelning i bolagsstyrelser och fackföreningar</title>
          <idno type="rdwebb">H210354</idno>
          <ref type="dokument_url_text">http://data.riksdagen.se/dokument/H210354/text</ref>
          <ref type="dokument_url_html">http://data.riksdagen.se/dokument/H210354</ref>
          <ref type="dokumentstatus_url_xml">http://data.riksdagen.se/dokumentstatus/H210354</ref>
          <ref type="downloadurl">https://mhdownload.riksdagen.se/VOD1/PAL169/2442207010017220421_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/eu-lagstiftning-om-konsfordelning-i_H210354</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5zZmScML2Rj5tCWwFkarcD</idno>
            <persName>Statsrådet Åsa Regnér</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Y5fgQ33MMnP4uyafJ9fz8i</idno>
            <persName>Robert Hannah</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-2GdFCHuVEWE8DQJAEsQXMo">
          <note>Interpellationen är besvarad</note>
        </correspAction>
        <correspAction type="sent" xml:id="i-Kz1Qi3wknymQnQEgnMW2ov" corresp="i-Y5fgQ33MMnP4uyafJ9fz8i">
          <date when="2015-03-04"/>
        </correspAction>
        <correspAction type="received" xml:id="i-D9XcSBDNph9c2mhVQE9K46" corresp="i-5zZmScML2Rj5tCWwFkarcD">
          <date when="2015-03-10"/>
        </correspAction>
        <correspAction type="answered" xml:id="i-U3Ai86GksqwPfgi7ucAsbT">
          <date when="2015-04-07"/>
        </correspAction>
        <correspAction type="answered" xml:id="i-CzBrK3wEM3JcWh3qVEnQ8s" corresp="i-UPW2cbGnTUbMZaKTrot5Bh">
          <date when="2015-04-07"/>
        </correspAction>
        <correspContext corresp="i-CzBrK3wEM3JcWh3qVEnQ8s">
          <ref type="record" target="prot-201415--081">Protokoll 2014/15:81 Tisdagen den 7 april</ref>
          <ref type="recordSection" target="unsetDivId">Svar på interpellation 2014/15:354 om EU-lagstiftning om könsfördelning i bolagsstyrelser och fackföreningar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7K7E61Pvie9A729P3ZVURg">
            Interpellation 2014/15:354 EU-lagstiftning om könsfördelning
            i bolagsstyrelser och fackföreningar av Robert Hannah (FP) till
            Statsrådet Åsa Regnér (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UG6bLF7PKrECooCkn97v54">
            Som liberalt och feministiskt parti konstaterar vi i Folkpartiet
            att bristen på kvinnor i näringslivets högsta positioner är ett
            betydande maktproblem som inte kan accepteras. Även om andelen
            kvinnor i ledningsgrupper och bolagsstyrelser har ökat på senare
            år och vissa företag är goda förebilder så är fortfarande den
            genomsnittliga andelen kvinnor i bolagsstyrelser inte ens i närheten
            av vad som räknas som jämn könsfördelning.
          </p>
          <p xml:id="i-82hGUj2NPkuWmYpD7Kvt8T">
            Det förekommer att kravet på ökad jämställdhet i bolagsstyrelser
            motiveras med effektivitets- och lönsamhetsskäl. För oss är det
            inte det centrala argumentet, utan kärnan i den liberala jämställdhetssynen
            är att individen oavsett kön ska ha lika rätt till frihet, ansvar
            och makt. Det är därför en viktig feministisk framgång att jämställdhet
            är så tydligt inskrivet i EU:s fördragstexter, bland annat genom
            EU:s stadga om de grundläggande rättigheterna.
          </p>
          <p xml:id="i-8FzQcGAtjJizzBmfKaCWEk">
            Alla frågor med en tydlig jämställdhetsdimension ska dock inte
            avgöras på EU-nivå. Vi förespråkar ett EU som är starkt i de frågor
            där gemensamma beslut behövs och som lämnar andra frågor åt medlemsländerna
            och medborgarna själva. Detta är särskilt viktigt när det gäller
            många frågor som gäller kvinnors rättigheter och där det finns
            starka motsättningar mellan den politik som förs i olika EU-länder.
          </p>
          <p xml:id="i-K54biFijAyKku5mHGN1txD">
            Folkpartiet liberalerna anser att det ska vara varje EU-lands
            sak att avgöra om lagstiftning avseende könsfördelningen i bolagsstyrelserna
            ska införas eller ej. I november 2013 röstade dock Europaparlamentet
            igenom ett förslag om att införa EU-regler om könskvotering till
            bolagsstyrelser. Samtliga svenska Europaparlamentariker röstade
            emot förslaget, utom de närvarande socialdemokraterna och miljöpartisterna.
          </p>
          <p xml:id="i-2Bqu8RK7uc7cMbcSoGWbQ1">
            Den nuvarande regeringen begärde därefter stöd i EU-nämnden för
            ett kompromissförslag från det italienska ordförandeskapet, men
            även i EU-nämnden har samtliga övriga partier sagt nej till överstatliga
            EU-beslut på detta område. I december 2014 stod det klart att
            det fortfarande finns en blockerande minoritet i rådet mot EU-regler
            om könskvotering i bolagsstyrelser. Frågan har därmed gått vidare
            till det lettiska ordförandeskapet.
          </p>
          <p xml:id="i-DTu4o9TGS4NkoZQzsFZj2n">
            Frågan om EU-regler om könskvotering i bolagsstyrelser är principiellt
            viktig på flera sätt. Det handlar till att börja med om huruvida
            alla jämställdhetsfrågor ska lyftas till EU-nivå. Folkpartiet
            är starka EU-vänner, men vi vill inte att EU ska göra allt.
          </p>
          <p xml:id="i-HHwbT6zrfDrWmR4tbTpw5i">
            Om EU av jämställdhetsskäl ska ges befogenhet att införa överstatliga
            regler om könsfördelning i styrelserna för en form av privaträttsliga
            rättssubjekt, nämligen aktiebolag av en viss storlek, kommer dessutom
            frågan att aktualiseras om det inte vore rimligt för EU att också
            införa motsvarande regler för andra privaträttsliga rättssubjekt
            som berörs av EU-rätten. Exempelvis skulle detta kunna gälla fackföreningar.
          </p>
          <p xml:id="i-H6ZEGSR8vZLkz9AnYe1nqV">
            Rätten att bilda och ansluta sig till fackföreningar har en stark
            ställning i EU-rätten, och detta med goda skäl eftersom fackföreningar
            har en avgörande betydelse för arbetstagares möjligheter att bevaka
            sina intressen på det sätt de själva väljer att göra. Också i
            många fackföreningars styrelser råder en mycket ojämn könsfördelning.
            LO-rapporten Jämställd representation 2013 visar exempelvis att
            andelen kvinnliga styrelseledamöter i LO enbart är 17 procent,
            trots att andelen kvinnor bland LO:s medlemmar är 46 procent.
          </p>
          <p xml:id="i-9RuGCC9JFvi6EAd2P3vMkd">
            Jag vill därför fråga statsrådet Åsa Regnér:
          </p>
          <p xml:id="i-FE23kDYcGA9csnGSC4i53A">
            Vidhåller statsrådet ståndpunkten att det bör införas överstatliga
            EU-regler om könskvotering till bolagsstyrelser?¶
          </p>
          <p xml:id="i-GCH7XL9m5goypEsiYoC1Aj">
            Om så är fallet, anser statsrådet att det även bör införas överstatliga
            EU-regler om könskvotering till fackföreningsstyrelser?
          </p>
        </div>
      </div>
    </body>
  </text>
</TEI>
