<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0367">
  <teiHeader>
    <fileDesc>
      <titleStmt>
        <title>Interpellation 2014/15:367 av Hans Linde (V)</title>
        <author>Hans Linde (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:367 av Hans Linde (V) till Isabella Lövin (MP), statsråd om Stöd till hbtq-personers rättigheter inom svensk utvecklingspolitik</title>
          <idno type="rdwebb">H210367</idno>
          <ref type="dokument_url_text">http://data.riksdagen.se/dokument/H210367/text</ref>
          <ref type="dokument_url_html">http://data.riksdagen.se/dokument/H210367</ref>
          <ref type="dokumentstatus_url_xml">http://data.riksdagen.se/dokumentstatus/H210367</ref>
          <ref type="downloadurl">https://mhdownload.riksdagen.se/VOD1/PAL169/2442207020017301821_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/stod-till-hbtq-personers-rattigheter-inom_H210367</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-CicdbyfBoitjsXT8ugY99b</idno>
            <persName>Statsrådet Isabella Lövin</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-CicdbyfBoitjsXT8ugY99b</idno>
            <persName>Statsrådet Isabella Lövin</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-5yvDsfsJDYwiHF3HwJejn7">
          <note>Interpellationen är besvarad</note>
        </correspAction>
        <correspAction type="sent" xml:id="i-DrZXgs4AmfXiZ74sJiVw1e" corresp="i-K3yJ7rruozYUK99nj91ffc">
          <date when="2015-03-09"/>
        </correspAction>
        <correspAction type="received" xml:id="i-TDefEZrkKYg8w4k3DtU9PN" corresp="i-CicdbyfBoitjsXT8ugY99b">
          <date when="2015-03-11"/>
        </correspAction>
        <correspAction type="answered" xml:id="i-6av1aRts82VULAV5v97Dhg">
          <date when="2015-03-24"/>
        </correspAction>
        <correspAction type="answered" xml:id="i-KWPgawV2DSxrrX9pG7rMR4" corresp="i-CicdbyfBoitjsXT8ugY99b">
          <date when="2015-03-24"/>
        </correspAction>
        <correspContext corresp="i-KWPgawV2DSxrrX9pG7rMR4">
          <ref type="record" target="prot-201415--077">Protokoll 2014/15:77 Tisdagen den 24 mars</ref>
          <ref type="recordSection" target="unsetDivId">Svar på interpellation 2014/15:367 om stöd till hbtq-personers rättigheter inom svensk utvecklingspolitik</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2uUo1n9fbVT78iVDhRsegT">
            Interpellation 2014/15:367 Stöd till hbtq-personers rättigheter
            inom svensk utvecklingspolitik av Hans Linde (V) till Statsrådet
            Isabella Lövin (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UaShvCJvTcLE28EnSdYxMD">
            Det är en grundläggande mänsklig rättighet att få uttrycka sin
            sexualitet, sin könsidentitet och sina könsuttryck på sina egna
            villkor. Samtidigt som vi de senaste åren kunnat se stora framsteg
            när det gäller respekten för hbtq-personers rättigheter i flera
            delar av världen är också bakslagen uppenbara. I över 70 länder
            är det straffbart att ha en relation med någon av samma kön. Straffen
            varierar från böter till dödsstraff. Att överskrida gränserna
            för kön genom klädsel eller andra attribut är också straffbart
            i praktiken på flera håll. Homo- och transfoba krafter har fortfarande
            stort politiskt inflytande i flera delar av världen.
          </p>
          <p xml:id="i-QnpmB9YnVq1qaM7aKS4UVv">
            Vänsterpartiet anser att Sverige har ett ansvar för att stå upp
            för hbtq-personers rättigheter i världen – det måste vara en självklar
            del av arbetet med mänskliga rättigheter i utrikes- och utvecklingspolitiken.
            Vi vill att de modiga hbtq-aktivister som runt om i världen kämpar
            för sina rättigheter ska känna att de har en allierad i Sveriges
            regering.
          </p>
          <p xml:id="i-LFUVvpTwSo9JVnZY2Lxbsi">
            Det finns goda exempel på hur Sverige gjort skillnad. Enskilda
            ambassader har kunnat ge lokala hbtq-aktivister ett aktivt stöd.
            Genom Sveriges stöd till den RFSL-ledda utbildningen Rainbow Leaders
            har ett stort antal av hbtq-rörelsens egna ledare fått ledarskapsutbildning
            och ökad kunskap om rättighetsbaserat arbete. Under senare år
            har Sverige kommit att bli en av de viktigaste givarna inom området
            också finansiellt sett, samtidigt som det totala biståndet till
            hbtq-personers rättigheter fortfarande får betraktas som relativt
            litet i förhållande till Sidas totala budget.
          </p>
          <p xml:id="i-UvAk1WvonPjHKtvQQXXFQ1">
            När regeringen slog fast att man skulle föra en feministisk utrikespolitik
            var vi många som förutsatte att denna prioritering skulle inkludera
            frågor om förtryck på grund av sexualitet, könsidentitet och könsuttryck.
            Tyvärr är det svårt att se några konkreta initiativ för att lyfta
            hbtq-personers rättigheter i utrikes- och utvecklingspolitiken.
            Vi ser i stället hur regeringen i flera sammanhang ”glömt bort”
            hbtq-frågorna och det kommer signaler om att hbtq-frågorna nu
            nedprioriteras när olika strategier ska omarbetas.
          </p>
          <p xml:id="i-3ZJzKbvpB5fP4HnXyhUyAV">
            När biståndsminister Isabella Lövin skrev en linjeartikel i januari
            i Sydsvenskan lyftes ”tillgången till sexuell och reproduktiv
            hälsa”, men orden ”och rättigheter” som tidigare varit en hörnsten
            i ett brett arbete med SRHR-frågorna lyste med sin frånvaro.
          </p>
          <p xml:id="i-C1XHTc9qfzSRRmJu64Nvqq">
            När den nya regeringen den 11 februari presenterade sin utrikespolitiska
            deklaration nämndes bara förtryck på grund av sexuell läggning
            i en kortare mening, och förtrycket av transpersoner nämndes inte
            alls. Carl Bildt var i flera av sina deklarationer faktiskt tydligare
            när det gällde hbtq-frågornas plats i svensk utrikes- och utvecklingspolitik.
          </p>
          <p xml:id="i-TerrR63Q2JvWoQvz3BdtjD">
            Under 2000-talet har vi kunnat se att hbtq-personers mänskliga
            rättigheter har förts in som explicita mål i allt fler strategier
            nationellt, regionalt och globalt för svenskt utvecklingssamarbete.
            I och med att flera strategier på olika nivåer omarbetas finns
            en stark oro att regeringen ska försvaga eller helt ta bort de
            tydliga målen om hbtq-personers mänskliga rättigheter. Det kommer
            tydliga signaler om att regeringen vill snäva in arbetet med hbtq-personers
            rättigheter till att bli en hälsofråga, till exempel som del av
            arbetet mot hiv. För Vänsterpartiet är det inte ett hållbart förhållningssätt;
            hbtq-frågor är en fråga om mänskliga rättigheter, makt och inkludering
            i samhället, ekonomin och politiken.
          </p>
          <p xml:id="i-AN9aPCN2EBQAfnCqBcHLa2">
            Fram till nu har hbtq-personers rättigheter varit tydligt prioriterade
            inom Sveriges strategi för regionalt arbete med hiv och aids och
            sexuell och reproduktiv hälsa och rättigheter samt för hbtq-personers
            mänskliga rättigheter i Afrika söder om Sahara. Det kommer nu
            signaler om att hbtq-personers mänskliga rättigheter inte längre
            kommer att lyftas upp som ett särskilt område i denna strategi
            efter att den nu omarbetas – detta trots att just Afrika söder
            om Sahara är den region där vi ser flest exempel på bakslag för
            hbtq-personers rättigheter, till exempel i Uganda, Gambia, Zimbabwe
            och Nigeria.
          </p>
          <p xml:id="i-2V922WKuZwRgxywLM83VgX">
            Det saknas inte behov av utvecklingssamarbete i världen, och
            det finns en rad områden där Sverige kan göra skillnad. När vi
            i Sverige gör våra prioriteringar måste vi utgå från vårt mervärde
            som land. Vad kan och vill vi göra som andra aktörer inte kan
            eller vill göra? Det är svårt att se något tydligare exempel än
            stöd till just hbtq-personers mänskliga rättigheter. Om inte Sverige
            utbildar hbtq-aktivister i Latinamerika är risken stor att ingen
            annan gör det, om inte Sverige bedriver ett rättighetsbaserat
            arbete för hbtq-personer i södra Afrika kommer troligen ingen
            annan att göra det.
          </p>
        </div>
        <div type="ipQuestion">
          <p xml:id="i-DJMFJkxVZxQNeE7MKX1BuV">
            Med anledning av ovanstående vill jag fråga statsrådet Isabella
            Lövin följande:
            <list rend="unordered">
              <item>
                Vilka initiativ avser statsrådet att ta för att säkerställa en
                långsiktig och hållbar finansiering för riktade insatser till
                hbtq-personers mänskliga rättigheter inom ramen för Sveriges utvecklingssamarbete?
              </item>
              <item>
                Vilka initiativ avser statsrådet att ta för att säkerställa tydliga
                och explicita mål för hbtq-personers rättigheter inom ramen för
                svenska biståndsinsatser för mänskliga rättigheter och demokrati?
              </item>
              <item>
                Vilka initiativ avser statsrådet att ta för att säkerställa att
                hbtq-personers mänskliga rättigheter prioriteras i Sveriges strategier
                för utvecklingssamarbete med Afrika söder om Sahara på regional
                och bilateral nivå?
              </item>
            </list>
          </p>
        </div>
      </div>
    </body>
  </text>
</TEI>
