<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0480">
  <teiHeader>
    <fileDesc>
      <titleStmt>
        <title>Interpellation 2014/15:480 av Nina Lundström (FP)</title>
        <author>Nina Lundström (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:480 av Nina Lundström (FP) till Mehmet Kaplan (MP), statsråd om Hinder för ägarlägenheter</title>
          <idno type="rdwebb">H210480</idno>
          <ref type="dokument_url_text">http://data.riksdagen.se/dokument/H210480/text</ref>
          <ref type="dokument_url_html">http://data.riksdagen.se/dokument/H210480</ref>
          <ref type="dokumentstatus_url_xml">http://data.riksdagen.se/dokumentstatus/H210480</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <persName>Statsrådet Mehmet Kaplan</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-D6V9ti7ETxin1WbJjDaShE</idno>
            <persName>Nina Lundström</persName>
            <state ref="Q110857" type="partyAffiliation">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-wPAgJvwpKfTZhQejLJYT3">
          <note>Interpellationen är besvarad</note>
        </correspAction>
        <correspAction type="sent" xml:id="i-PgRcAuDuF4LisjETbW95S8" corresp="i-D6V9ti7ETxin1WbJjDaShE">
          <date when="2015-04-02"/>
        </correspAction>
        <correspAction type="received" xml:id="i-PX6AgJpy1z6KFG4rrGrJJw" corresp="i-FfCiJc8kVZcwio9wsCvVkH">
          <date when="2015-04-07"/>
        </correspAction>
        <correspAction type="answered" xml:id="i-B4Uy5Vm6WYgQ4xXd2rkY78">
          <date when="2015-04-17"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-95FxRhviaqXpFqB9daMnyp">
            Interpellation 2014/15:480 Hinder för ägarlägenheter av Nina
            Lundström (FP) till Statsrådet Mehmet Kaplan (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-21XGWVNEvkPe1sr1yxG5iX">
            År 2009 tog riksdagen beslut om att införa lagstiftning som gör
            det möjligt att äga enskilda lägenheter, s.k. ägarlägenheter.
            Ägarlägenheten innebär direkt ägande men i flerbostadshus. Direkt
            ägande har tidigare varit förbehållet villa- eller radhusägare.
            Ägarlägenheter är en viktig reform som bör utvecklas vidare. Genom
            ett ökat utbud av ägarlägenheter kan många fler möjligheter till
            ökat utbud av bostäder bli möjligt. Bostadsrättföreningar är en
            kollektiv ägarform och där finns en begräsning för hur en andrahandsmarknad
            kan utvecklas.
          </p>
          <p xml:id="i-EQm8yBeMNwxVY2shxr5NWe">
            Tyvärr medger dagens lagstiftning endast ägarlägenheter i nyproduktion
            av bostäder. Detta bör utvecklas så att även befintliga fastigheter/lägenheter
            kan ombildas till ägarlägenheter.
          </p>
          <p xml:id="i-KPXGB9dA2J3EwQRQ7QNPbY">
            Möjlighet till ägarlägenheter bör införas även i befintligt bostadsbestånd.
          </p>
          <p xml:id="i-QqzM4qGBNbR8C7eciJAs34">
            Regelverk kan idag hämma utvecklingen av nyproduktion. Lagstiftningen
            bör ses över vad gäller beslutsmaktförhållanden på stämman i fastighet
            med ägarlägenheter, för att möjliggöra blandade upplåtelseformer
            i en och samma fastighet.
          </p>
          <p xml:id="i-DMDxSaMQ37NcBwaBnCcJcp">
            Bostaden kan hyras ut utan någon annans godkännande men hyreslagens
            bestämmelser påverkar uthyrningen. Om lägenheten ingår i en affärsmässig
            uthyrningsverksamhet får t.ex. inte besittningsskyddet avtalas
            bort. Hyressättningen för ägarlägenheter bör ses över.
          </p>
          <p xml:id="i-UVgJeVaADriXjQzAmVmYPF">
            Vid skapandet av ägarlägenheter bildas en eller flera gemensamhetsanläggningar,
            vars förvaltning oftast hamnar i en samfällighetsförening. På
            stämman har varje röstberättigad medlem som huvudregel en röst,
            oavsett hur många delägarfastigheter som medlemmen innehar. Dessa
            bestämmelser påverkar förvaltning när ägarlägenheter ska samverka
            med andra slag av fastigheter, t.ex. då en tidigare fastighet
            byggts på i efterhand med en ny fastighet.
          </p>
          <p xml:id="i-FocyTfXfThyoepSPnfWjiH">
            Att varje röstberättigad medlem som huvudregel har en röst innebär
            att ägarlägenhetsinnehavarna tillsammans kan vara i majoritet,
            dvs. ha ett bestämmande inflytande i samfällighetsföreningen.
            Om det i ett hus finns ett inslag av ägarlägenheter kommer således
            innehavarna av ägarlägenheterna att ha ett större inflytande än
            ägaren till kontors- eller hyresfastigheten trots att den sistnämnda
            kan representera betydligt fler lägenheter och/eller större ekonomiska
            värden. Att underlätta bildandet av ägarlägenheter, både vid nybyggnation
            och genom ombildning i befintligt bestånd, är viktigt för utbudet
            av bostäder. Förvaltningsbestämmelsen i lagen om förvaltning av
            samfälligheter bör därför ses över.
          </p>
          <p xml:id="i-RDQoJiYhzg33HZLAbikv1d">
            Med anledning av ovanstående vill jag ställa följande frågor
            till statsrådet Mehmet Kaplan:
          </p>
          <p xml:id="i-JTsEKsmP9geaZ2DeAbHNg4">
            1. Vilka åtgärder avser statsrådet vidta för att underlätta ombildning
            av befintliga fastigheter till ägarlägenheter?
          </p>
          <p xml:id="i-VnSFwUSHdximVx7EVUjr1x">
            2. Vilka åtgärder är statsrådet beredd att vidta för att underlätta
            förvaltning av blandfastigheter och t.ex. ändra förvaltningsbestämmelsen
            i lagen om förvaltning av samfälligheter?
          </p>
        </div>
      </div>
    </body>
  </text>
</TEI>
