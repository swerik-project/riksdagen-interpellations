<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0508">
  <teiHeader>
    <fileDesc>
      <titleStmt>
        <title>Interpellation 2014/15:508 av Robert Hannah (FP)</title>
        <author>Robert Hannah (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:508 av Robert Hannah (FP) till Margot Wallström (S), utrikesminister om Kristendomens överlevnad i Mellanöstern</title>
          <idno type="rdwebb">H210508</idno>
          <ref type="dokument_url_text">http://data.riksdagen.se/dokument/H210508/text</ref>
          <ref type="dokument_url_html">http://data.riksdagen.se/dokument/H210508</ref>
          <ref type="dokumentstatus_url_xml">http://data.riksdagen.se/dokumentstatus/H210508</ref>
          <ref type="downloadurl">https://mhdownload.riksdagen.se/VOD1/PAL169/2442206160016377721_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/kristendomens-overlevnad-i-mellanostern_H210508</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y5fgQ33MMnP4uyafJ9fz8i</idno>
            <persName>Robert Hannah</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-DMzSw4QeVRN1ucPs3B4kbJ">
          <note>Interpellationen är besvarad</note>
        </correspAction>
        <correspAction type="sent" xml:id="i-Qoc7RNSB2Fxp614esn7W69" corresp="i-Y5fgQ33MMnP4uyafJ9fz8i">
          <date when="2015-04-14"/>
        </correspAction>
        <correspAction type="received" xml:id="i-5mitQVsFz9taXDEr2n27u1" corresp="i-aihY66rhb8LqCkSn8GhKt">
          <date when="2015-04-15"/>
        </correspAction>
        <correspAction type="answered" xml:id="i-5vt4YreCVg1f5n6HsYVtHo" corresp="i-aihY66rhb8LqCkSn8GhKt">
          <date when="2015-05-26"/>
        </correspAction>
        <correspContext corresp="i-5vt4YreCVg1f5n6HsYVtHo">
          <ref type="record" target="prot-201415--103">Protokoll 2014/15:103 Tisdagen den 26 maj</ref>
          <ref type="recordSection" target="unsetDivId">Svar på interpellation 2014/15:508 om kristendomens överlevnad i Mellanöstern</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-L1hE7URu8v9Bmm2WaerHsa">
            Interpellation 2014/15:508 Kristendomens överlevnad i Mellanöstern
            av Robert Hannah (FP) till Utrikesminister Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KhCm7zLmMgU24q51vWmV7T">
            På hundra år har Mellanöstern förvandlats från en region präglad
            av mångfald, med kristen befolkning på 20 procent, (en av fem
            personer) till en intoleransens region där etniska och religiösa
            minoriteter successivt fördrivits. I dag är färre än 5 procent
            (en av tjugo personer) av regionens befolkning kristna och andelen
            minskar i alarmerande takt. Sverige och omvärlden är handlingsförlamad
            inför det akuta hot som hänger över Mellanösterns kristna.
          </p>
          <p xml:id="i-SY9FJhXiQ5HhjnH9Kxsygm">
            I fråga om Sverige och andra västländers politiska ointresse
            för Mellanösterns kristna har handfallenheten sannolikt att göra
            med ett dåligt samvete över kolonialismen, George W Bushs Irakkrig
            och rädsla för anklagelser om islamofobi på hemmaplan. Västvärldens
            skuld har de kristna i Mellanöstern inte någonting alls att göra
            med – tvärtom de har också varit koloniserade av främst britter
            och fransmän. För dem blir det i stället en dödlig ironi: Jihadister
            i Islamiska staten (IS), al-Qaida och al Nusra-armen vill förgöra
            och fördriva assyrier och andra kristna folk från Mellanöstern
            på grund av deras religion, samtidigt tvekar omvärlden att hjälpa
            de utsatta kristna folken just på grund av deras religion.
          </p>
          <p xml:id="i-QuEDEmMqF8SnUFR5N2gxC5">
            Frivilligorganisationen Open Doors rapporter visar att kristna
            i Mellanöstern är världens mest förföljda religiösa grupp. Särskilt
            akut är situationen för Iraks kristna assyrier och Syriens olika
            kristna folk. Rapporter har sedan många år berättat om präster
            som mördas, kyrkobesökare som misshandlas, kristna kvinnor som
            trakasseras och våldtas för att de gått fel klädda eller i fel
            kvarter, kyrkor och skolor som utsätts för attentat.
          </p>
          <p xml:id="i-CrX4Y87bEN4bbvHGEo13yw">
            Efter Saddam Husseins fall 2003 attackerade jihadister assyrierna
            i en sådan extrem omfattning att antalet assyrier i Irak minskade
            från omkring 1,4 miljoner till under en halv miljon. Över 80 kyrkor
            förstördes då av jihadister. Omfattningen av flykten var så stor
            att assyrierna, vilka utgjorde mellan 3-4 procent av Iraks befolkning,
            stod för 40 procent av alla flyktingar från Irak. Sedan IS invaderat
            Irak är domedagen för kristendomen i Irak nära. Men det är inte
            enbart i Syrien och Irak som kristendomen är hotad. Under Muslimska
            brödraskapets ettåriga styre i Egypten levde de kristna kopterna
            i skräck och packade sina väskor. Situationen för Mellanösterns
            största kristna folk – kopterna – är inte heller god.
          </p>
          <p xml:id="i-K4ajcT1xdsav9TZxGbGrjn">
            Förföljelsen och rensningen av kristna folk i Mellanöstern är
            ett av de största brotten mot mänskligheten i dag. Trots den extremt
            akuta situationen för Mellanösterns kristna är den svenska statens
            arbete för att bevara kristendomen i Mellanöstern obefintlig.
            Om hetsjakten på kristna i Mellanöstern tillåts fortsätta så kommer,
            enligt Open Doors, antalet kristna inom tio år ha halveras från
            tolv till sex miljoner. Det är långt fler än de många palestinier
            som flytt eller dött under den snart 70-åriga Israel-Palestinakonflikten.
          </p>
          <p xml:id="i-FYuZT34AAuusVq83N1xCmJ">
            Mot bakgrund av det ovan sagda önskar jag ställa följande frågor
            till utrikesministern:
          </p>
          <p xml:id="i-KBp4wSnKZSmCvXZjGxBywF">
            Tänker utrikesministern prioritera att Sverige inom Arabförbundet,
            EU, FN och andra internationella organ kommer att verka för att
            Mellanösterns kristna folk och i förlängningen kristendomen har
            en möjlighet att överleva i regionen?
          </p>
          <p xml:id="i-TNLYpNFhmbpHaxf74fmUYz">
            Kan utrikesministern tänka sig att Sverige ger riktat stöd till
            kristna folk och andra religiösa minoriteter i Mellanöstern?
          </p>
          <p xml:id="i-PexZXJ3X5o5LFfrphDDAyt">
            Bör, menar ministern, bistånd till länder i Mellanöstern villkoras
            med att mottagarländerna uppfyller krav på att minoritetsfolks
            rättigheter skyddas, särskilt när det kommer till rätten från
            etnoreligiös förföljelse och diskriminering?
          </p>
        </div>
      </div>
    </body>
  </text>
</TEI>
