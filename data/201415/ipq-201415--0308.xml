<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0308">
  <teiHeader>
    <fileDesc>
      <titleStmt>
        <title>Interpellation 2014/15:308 av Jan Lindholm (MP)</title>
        <author>Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:308 av Jan Lindholm (MP) till Isabella Lövin (MP), statsråd om Nordiska utvecklingsfonden</title>
          <idno type="rdwebb">H210308</idno>
          <ref type="dokument_url_text">http://data.riksdagen.se/dokument/H210308/text</ref>
          <ref type="dokument_url_html">http://data.riksdagen.se/dokument/H210308</ref>
          <ref type="dokumentstatus_url_xml">http://data.riksdagen.se/dokumentstatus/H210308</ref>
          <ref type="downloadurl">https://mhdownload.riksdagen.se/VOD1/PAL169/2442207020017436121_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/nordiska-utvecklingsfonden_H210308</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <persName>Jan Lindholm</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-CicdbyfBoitjsXT8ugY99b</idno>
            <persName>Statsrådet Isabella Lövin</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-SH1vtAjrCq4pDhaVTdVsQu">
          <note>Interpellationen är besvarad</note>
        </correspAction>
        <correspAction type="sent" xml:id="i-PKjX6yjS5nPyKGWqJzcGhe" corresp="i-VRHymVx7EsX48sg7b5qmpS">
          <date when="2015-02-18"/>
        </correspAction>
        <correspAction type="received" xml:id="i-YXS77Nc1sojrA18jrRbwwu" corresp="i-CicdbyfBoitjsXT8ugY99b">
          <date when="2015-02-19"/>
        </correspAction>
        <correspAction type="answered" xml:id="i-K7cxW3vx1mQi7BEenYFAyc">
          <date when="2015-03-06"/>
        </correspAction>
        <correspAction type="answered" xml:id="i-YMTr15yxNXtydRSBm77FkR">
          <date when="2015-03-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CRnxA9CzqD9MVBdNGHzVas">
            Interpellation 2014/15:308 Nordiska utvecklingsfonden av Jan
            Lindholm (MP) till Statsrådet Isabella Lövin (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Wt1AvQ6NUQrL6y2ZCYbK9f">
            Nordiska utvecklingsfonden (NDF), som startades 1989 för att
            socialt och ekonomiskt stödja utvecklingen i utvecklingsländer
            genom riktad långivning, har fram till 2005 beviljat utvecklingslån
            till ungefär 190 projekt i 37 olika utvecklingsländer till ett
            värde av 1 miljard euro.
          </p>
          <p xml:id="i-UPmkjwAsxde5mxP9pJfBNp">
            År 2009 beslutade NDF:s ägare att fonden för de kommande åren
            skulle ändra sin inriktning för långivning något. Syftet blev
            att rikta insatserna i huvudsak mot finansiering av klimatrelaterade
            projekt i Afrika, Asien och Latinamerika. De nya projekten skulle
            stödjas genom gåvogivning i stället för genom långivning. Finansieringen
            av gåvorna sker genom återbetalningar från tidigare långivning.
            Detta betyder emellertid att NDF:s kapital sakta men säkert minskar.
          </p>
          <p xml:id="i-HHgLoeb2HYpqFEusVoKxow">
            NDF:s stöd enligt den nya inriktningen ges huvudsakligen i samarbete
            med Världsbanken och andra regionala utvecklingsbanker. Fonden
            samverkar även med Nefco (Nordiska miljöfinansieringsbolaget)
            kring Nordic Climate Facility (NCF) och med NIB (Nordiska Investeringsbanken)
            kring olika administrativa frågor.
          </p>
          <p xml:id="i-NbGmiSsSGmPrv5Yy2gMbDZ">
            Till och med den sista januari i år har fonden lämnat bidrag
            om totalt 213,4 miljoner euro till 78 klimatprojekt och bidragit
            till NCF med 26 miljoner euro. Stödet från NDF går i första hand
            till offentliga projekt men i ökande utsträckning även till den
            privata sektorn, till civilsamhällets organisationer samt till
            forskningsinstitutioner.
          </p>
          <p xml:id="i-Jira3LiwyYziXJXafdVHVR">
            En oberoende utvärdering av NDF:s arbete med klimatprojekt i
            Afrika, Asien och Latinamerika har konstaterat att NDF lyckats
            nå de uppsatta målen, att åstadkomma en högre investeringstakt
            i klimatrelaterade investeringar i utvecklingsländer i regionerna,
            genom det ökade mervärde stödet inneburit i förhållande till om
            investeringen begränsats till det som övrig tillgänglig finansiering
            möjliggjort. Det är även tydligt att de prioriteringar som fonden
            ålagts att driva av sina ägare fått tydligt genomslag i projekten.
            Under 2014 har två av de projekt NDF medverkat till att möjliggöra
            fått särskilt erkännande av bland annat FN:s klimatkonvention.
          </p>
          <p xml:id="i-oUquVDSkhENL9uwv8myyd">
            Utan ytterligare ny finansiering från de nordiska länderna kommer
            NDF att tvingas börja trappa ned sin verksamhet från 2018. Nordiska
            rådet har mot bakgrund av detta rekommenderat att de nordiska
            länderna tillför nytt kapital till NDF – detta för att NDF ska
            kunna fortsätta med stödet till klimatåtgärder i låginkomstländer.
            Enligt min uppfattning ligger Nordiska rådets rekommendation väl
            i linje med uttalanden från statsministrarna om behovet av samarbete
            kring utvecklingsfrågor med en grön profil.
          </p>
          <p xml:id="i-CfJzXTeoftejJ1JwLnq5fF">
            Mot bakgrund av det ovan anförda har jag följande frågor till
            statsrådet Isabella Lövin:
          </p>
          <p xml:id="i-DEm9cLvAbKYqwAtgKVqq27">
            Delar statsrådet Nordiska rådets uppfattning att Nordiska utvecklingsfondens
            verksamhet har varit framgångsrik och att beslutet om inriktning
            från 2009 har genomförts lyckosamt?
          </p>
          <p xml:id="i-2j4713bQ2kMonPB39eFfrs">
            Har statsrådet och regeringen tagit ställning till Nordiska rådets
            rekommendation om att tillföra ytterligare kapital till Nordiska
            utvecklingsfonden?
          </p>
        </div>
      </div>
    </body>
  </text>
</TEI>
