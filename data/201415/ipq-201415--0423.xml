<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0423">
  <teiHeader>
    <fileDesc>
      <titleStmt>
        <title>Interpellation 2014/15:423 av Finn Bengtsson (M)</title>
        <author>Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:423 av Finn Bengtsson (M) till Gabriel Wikström (S), statsråd om Fortbildning av läkare</title>
          <idno type="rdwebb">H210423</idno>
          <ref type="dokument_url_text">http://data.riksdagen.se/dokument/H210423/text</ref>
          <ref type="dokument_url_html">http://data.riksdagen.se/dokument/H210423</ref>
          <ref type="dokumentstatus_url_xml">http://data.riksdagen.se/dokumentstatus/H210423</ref>
          <ref type="downloadurl">https://mhdownload.riksdagen.se/VOD1/PAL169/2442206300017081221_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/fortbildning-av-lakare_H210423</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6sx2QJVNDz6kWWHQvy2hrG</idno>
            <persName>Statsrådet Gabriel Wikström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-6sx2QJVNDz6kWWHQvy2hrG</idno>
            <persName>Statsrådet Gabriel Wikström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <persName>Finn Bengtsson</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-N3r7m1Yzm5Q68Pd39ADwPY">
          <note>Interpellationen är besvarad</note>
        </correspAction>
        <correspAction type="sent" xml:id="i-K9Y8uxCjeGvZWMLjEZbov7" corresp="i-Ev6Dx3pWj2WT32VGQpabaz">
          <date when="2015-03-18"/>
        </correspAction>
        <correspAction type="received" xml:id="i-7qzxNqHttf8mKxFnjSuT7s" corresp="i-6sx2QJVNDz6kWWHQvy2hrG">
          <date when="2015-03-24"/>
        </correspAction>
        <correspAction type="answered" xml:id="i-KoShKddcm6X5fBH1qt2oZd">
          <date when="2015-04-17"/>
        </correspAction>
        <correspAction type="answered" xml:id="i-5N7FdkAiisEj9RHBK7jBzP" corresp="i-6sx2QJVNDz6kWWHQvy2hrG">
          <date when="2015-04-17"/>
        </correspAction>
        <correspContext corresp="i-5N7FdkAiisEj9RHBK7jBzP">
          <ref type="record" target="prot-201415--088">Protokoll 2014/15:88 Fredagen den 17 april</ref>
          <ref type="recordSection" target="unsetDivId">Svar på interpellation 2014/15:423 om fortbildning av läkare</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9JzKvSRa2secodZHq9qxB1">
            Interpellation 2014/15:423 Fortbildning av läkare av Finn Bengtsson
            (M) till Statsrådet Gabriel Wikström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Ez25RJXaUqUBHLiP9ENd4R">
            Staten ansvarar för att ange de kompetenskrav som ska gälla för
            att en läkare ska kunna erhålla ett specialistbevis. Men enligt
            hälso- och sjukvårdslagen är det sjukvårdshuvudmännen som ansvarar
            för själva utbildningen av en blivande specialistläkare så som
            varande anställd hos sjukvårdshuvudmännen. I denna process har
            emellertid staten visat sitt stöd för viss kursverksamhet, så
            kallade specialistkompetenskurser (SK-kurser), genom att finansiera
            desamma.
          </p>
          <p xml:id="i-8zuFyEfGvtnnSj2FDumYpy">
            Men läkaryrket är ett livslångt lärande med dessutom snabbt föränderligt
            kunskapsinnehåll i många fall. Efter uppnådd specialistläkarkompetens,
            som tar cirka fem år av vidareutbildning efter att läkarlegitimation
            erhållits, så har vanligen den specialistutbildade läkaren fortfarande
            den längsta yrkesverksamma tiden framför sig. Att då, i praktiken,
            all väsentlig fortbildning upphör för majoriteten av specialistläkarna
            i Sverige är i sig en häpnadsväckande underlåtelse om såväl sjukvårdens
            effektivitet, modernitet och patientsäkerhet ska vara i fokus.
          </p>
          <p xml:id="i-5GYLh6tkueht3yEWPDqZFh">
            Tidigare lät sjukvårdshuvudmännen läkemedelsindustrin stå för
            lejonparten av den fortbildning som specialistläkarna faktiskt
            ändå fick. Men detta var en ohållbar situation som därför tvingades
            till en reglering av etiska skäl i 1990-talets mitt. Men i efterföljden
            till denna reglering så tog inte sjukvårdshuvudmännen ansvar för
            den situation som uppstått, och fortbildningen av specialistläkarna
            blev ännu sämre än tidigare. Från och med i år har all ekonomisk
            inblandning av läkemedelsindustrin i specialistläkarnas fortbildning
            upphört, men fortfarande utan att sjukvårdshuvudmännen tagit sitt
            ansvar för finansieringen. Det är därför nödvändigt att staten
            ingriper mot denna brist på engagemang från sjukvårdens primärt
            ansvariga politiker.
          </p>
          <p xml:id="i-AXAKkV9nN3wSdGCT6vQq9R">
            Bristen på engagemang från ansvariga politikers sida för läkarnas
            fortbildning har nyligen nått allmänhetens uppmärksamhet, bland
            annat i en serie skrämmande reportage i Sveriges Radios program
            Kaliber. Det är därför hög tid för regeringen att agera i frågan.
          </p>
          <p xml:id="i-JGCpuyyx8Q14Jibtsr8xUY">
            Det finns vetenskapligt stöd för att resultaten i sjukvården
            försämras om fortbildningen eftersätts. Detta förhållande gäller
            även för läkare med lång erfarenhet. Det är i detta sammanhang
            viktigt att konstatera att det gäller varje sådan läkares hela
            bredd av uppdaterad professionell kunskap, inte bara inom det
            egna smalare expertområdet som specialist.
          </p>
          <p xml:id="i-AfzUnYD2EM5sx6kcymBi4b">
            Därtill bör naturligtvis läkarnas fortbildning kvalitetssäkras.
            Denna granskning är emellertid i praktiken mycket svårare att
            uppnå än under den formella delen av både grundutbildningen och
            vidareutbildningen till specialist. Detta hänger ihop med den
            individuella yrkesskicklighet som en lång erfarenhet kunnat bibringa
            läkaren över åren som man praktiserat. Av denna anledning är inte
            enbart krav på gemensamma specialitetsövergripande examinationer
            av kunskapsinhämtning särskilt relevanta för att styrka fortbildningens
            kvalitet. En bättre utgångspunkt är då ett krav på en årligt återkommande
            men individualiserad plan för hur fortbildningen ska utformas
            i samråd mellan den enskilde läkaren och dennes arbetsgivare att
            föredra.
          </p>
          <p xml:id="i-CUfxGoesw7Wtj8ayqioGqd">
            Men som läget är i dag, där endast Sverige tillsammans med Portugal
            och Malta inom EU är de enda länder som helt saknar ett regelverk
            för att garantera specialistkompetenta läkare deras självklara
            rätt till fortbildning, så måste staten gripa in där arbetsgivarna
            sviktar för att säkra detta behov av kunskapsförnyelse. Annars
            hotas såväl kvaliteten som säkerheten inom den svenska sjukvården,
            något som redan i dag inte är optimerat på något sätt trots många
            nya lagar på området som exempelvis lagen om valfrihet (LOV),
            patientsäkerhetslagen och nu senast patientlagen, alla på initiativ
            av de föregående alliansregeringarna.
          </p>
          <p xml:id="i-ViuGdfhdLmynVLeMb8bxqj">
            Givet den historik som beskrivs i interpellationen, bör det alltså
            säkerställas att arbetsgivarna, sjukvårdshuvudmännen, tar sitt
            ansvar för läkarnas fortbildning. Förslagsvis bör det inom Socialdepartementet
            arbetas fram ett tvingande regelverk för detta. Ett sådant uppdrag
            skulle lämpligen kunna föregås av ett omedelbart regeringsuppdrag
            till arbetsgivarna (sjukvårdshuvudmännen), professionens företrädare
            och Socialstyrelsen att utreda de sjukvårdsmässiga och medicinska
            förutsättningarna. En av utgångspunkterna för en sådan utredning
            skulle kunna vara den modell för genomförande och uppföljning
            av fortbildning som bland annat Svenska Läkaresällskapet utvecklat.
            Då behöver inte hjulet uppfinnas på nytt igen i en nödvändig process
            för att snarast möjligt åstadkomma en ansvarsfull reglering av
            läkarnas fortbildning.
          </p>
          <p xml:id="i-BX8trmag6xseKBxqCFELTM">
            Mina frågor till det ansvariga statsrådet Gabriel Wikström blir
            därför:
          </p>
          <p xml:id="i-4GkrKfizFgXm7oevTmA4ee">
            Hur tänker statsrådet och regeringen agera för att skyndsamt
            rätta till att arbetsgivarna, sjukvårdshuvudmännen, tar sitt ansvar
            för att läkarnas fortbildning garanteras?
          </p>
          <p xml:id="i-8j2wbU9fTq8mgFgiRtnvGu">
            Hur ställer sig statsrådet till förslaget att utreda förutsättningarna
            för ett tvingande regelverk på området på det sätt som anges ovan?
          </p>
        </div>
      </div>
    </body>
  </text>
</TEI>
