<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0026">
  <teiHeader>
    <fileDesc>
      <titleStmt>
        <title>Interpellation 2014/15:26 av Amineh Kakabaveh (V)</title>
        <author>Amineh Kakabaveh (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:26 av Amineh Kakabaveh (V) till Mikael Damberg (S), närings- och innovationsminister om Klausulen om investeringsgaranti i frihandelsavtalen med Kanada och USA</title>
          <idno type="rdwebb">H21026</idno>
          <ref type="dokument_url_text">http://data.riksdagen.se/dokument/H21026/text</ref>
          <ref type="dokument_url_html">http://data.riksdagen.se/dokument/H21026</ref>
          <ref type="dokumentstatus_url_xml">http://data.riksdagen.se/dokumentstatus/H21026</ref>
          <ref type="downloadurl">https://mhdownload.riksdagen.se/VOD1/PAL169/2442207060018357721_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/klausulen-om-investeringsgaranti-i_H21026</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Närings- och innovationsminister Mikael Damberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-D6NJBaJ7wop1S5kLvN7P89">
          <note>Interpellationen är besvarad</note>
        </correspAction>
        <correspAction type="sent" xml:id="i-XtQZHTvZXYUBAykMcAXuN4" corresp="i-548HUVvKe8n48M3pQmFeUC">
          <date when="2014-10-13"/>
        </correspAction>
        <correspAction type="received" xml:id="i-Ceaztdgo1wNX7Bx33fv1GK" corresp="i-Spsbo7A5zikEeUY3JEYcNV">
          <date when="2014-10-14"/>
        </correspAction>
        <correspAction type="answered" xml:id="i-BojzFAo938C5Qm2TFZqTcT">
          <date when="2014-10-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-S3W72Ydpvz7nn44gEXSduL">
            Interpellation 2014/15:26 Klausulen om investeringsgaranti i
            frihandelsavtalen med Kanada och USA av Amineh Kakabaveh (V) till
            Närings- och innovationsminister Mikael Damberg (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4hqA6hWJEoYoyMuyaY9UT7">
            EU-kommissionen har redan färdigförhandlat frihandelsavtalet
            med Kanada som kallas CETA (Comprehensive Economic and Trade Agreement).
            Förhandlingar pågår med USA om ett liknande frihandelsavtal som
            kallas TTIP (Transatlantic Trade and Investment Partnership).
          </p>
          <p xml:id="i-93vAoz4haPCNQPekksfGDG">
            Båda förhandlingarna präglas av slutenhet och mycket begränsad
            insyn för allmänheten, fackliga och folkliga organisationer. EU-kommissionen
            har däremot gett storföretag och finansbolag stort inflytande
            över förhandlingarna, både genom direkta möten med deras företrädare
            och genom att låta lobbyister från denna sektor sitta med i så
            kallade expertgrupper.
          </p>
          <p xml:id="i-yJjXcxVkigCteLXFybjAf">
            Överrepresentationen av män, på alla nivåer, i denna process
            är påtaglig, och det finns en befogad farhåga att de jämställdhetsaspekter
            som behöver vägas in i utformandet av avtalen inte kommer att
            få den plats som krävs.
          </p>
          <p xml:id="i-VZ9e4dXufqf3rj3j9d35EG">
            Miljö- och konsumentorganisationer uttrycker stor oro för att
            CETA, liksom TTIP, hotar EU:s relativt höga standarder för mat
            och miljö. Det handlar om antibiotikaanvändning och hormonbehandling,
            om att kompromissa med både djurs och människors hälsa.
          </p>
          <p xml:id="i-2mp7QRs8kPTD1td5fhtMdc">
            Även de fackliga organisationerna på bägge sidor om Atlanten
            är oroliga; både TTIP och CETA hotar arbetsrätten. Avtalet riskerar
            också att tvinga fram avreglering av den gemensamma sektorn.
          </p>
          <p xml:id="i-EgXci4KUnomS8p3YjZ5YfE">
            CETA och TTIP ger storföretag rätt att stämma stater i specialdomstolar
            genom det så kallade investeringsskyddet (ISDS), där företag ska
            kunna stämma stater om nya politiska beslut innebär att vinsterna
            blir mindre än planerat. En sådan regel skulle till exempel ge
            det amerikanska riskkapitalbolaget KKR, som äger Carema/Vardaga,
            rätt att stämma Sverige om den överenskommelse regeringen har
            slutit med Vänsterpartiet med krav på vinsstopp i välfärdssektorn
            blir svensk lag.
          </p>
          <p xml:id="i-MTqrLgEKZi3md8RdXPDM7D">
            Både den tyska regeringen och parlamentet i Österrike har nyligen
            klargjort att de inte vill ha med investeringsskyddet i CETA-
            och TTIP-avtalen. I regeringsförklaringen står det att "handelsavtal
            ska respektera demokratiskt fattade beslut". Det låter därmed
            som om regeringen stöder den tyska och österrikiska positionen.
          </p>
          <p xml:id="i-2d8qHBPnrMHJ18cFbenG4t">
            I en intervju på Europaportalen svarar dock närings- och innovationsminister
            Mikael Damberg, i mitt tycke, vagt på samma fråga: ”Den (ISDS)
            är omdiskuterad också i Europaparlamentet. EU-kommissionen har
            tagit till sig av diskussionerna och [förhandlar] nu med USA hur
            det här ska utformas och innan vi ser de lösningarna så vill jag
            inte kommentera.”
          </p>
          <p xml:id="i-LLptBxB2TLd8x3ybuXpJgG">
            Med anledning av det ovan anförda vill jag fråga närings- och
            innovationsminister Mikael Damberg:
          </p>
          <p xml:id="i-GpvnhQivNbS36QzMALojQX">
            Menar närings- och innovationsministern att regeringsförklaringens
            deklaration om att ”handelsavtal ska respektera demokratiskt fattade
            beslut” innebär att ISDS ska bort ur CETA- och TTIP-avtalen?
          </p>
          <p xml:id="i-GVw7ywEiB9WTd75pGh2BAY">
            Om så inte är fallet, har närings- och innovationsministern gjort
            det ställningstagandet att Tysklands regering och Österrikes parlament
            gör fel när de tydligt deklarerat att ISDS inte ska finnas med
            i CETA- och TTIP-avtalen?
          </p>
          <p xml:id="i-3J2kJcak5xm5JP9SRmSsqN">
            Avser närings- och innovationsministern att agera inom EU för
            att bidra till att öka allmänhetens, och de fackliga och folkliga
            organisationernas, insyn i förhandlingarna kring frihandelsavtalen?
          </p>
          <p xml:id="i-SELbsapbXSdVbNpsL3J8aP">
            Om så är fallet, vilka konkreta åtgärder avser närings- och innovationsministern
            då att vidta för att detta ska ske?
          </p>
        </div>
      </div>
    </body>
  </text>
</TEI>
