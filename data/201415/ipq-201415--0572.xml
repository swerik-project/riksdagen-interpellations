<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0572">
  <teiHeader>
    <fileDesc>
      <titleStmt>
        <title>Interpellation 2014/15:572 av Hans Wallmark (M)</title>
        <author>Hans Wallmark (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:572 av Hans Wallmark (M) till Stefan Löfven (S), statsminister om Utgångspunkten för svensk säkerhetspolitik</title>
          <idno type="rdwebb">H210572</idno>
          <ref type="dokument_url_text">http://data.riksdagen.se/dokument/H210572/text</ref>
          <ref type="dokument_url_html">http://data.riksdagen.se/dokument/H210572</ref>
          <ref type="dokumentstatus_url_xml">http://data.riksdagen.se/dokumentstatus/H210572</ref>
          <ref type="downloadurl">https://mhdownload.riksdagen.se/VOD1/PAL169/2442206160016308421_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/utgangspunkten-for-svensk-sakerhetspolitik_H210572</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xzt52E3ZeNyJ9HLW4B5Sk1</idno>
            <persName>Statsminister Stefan Löfven</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <persName>Hans Wallmark</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-U3x4tvjeSAWv5ELtsXBjw8">
          <note>Interpellationen är besvarad</note>
        </correspAction>
        <correspAction type="sent" xml:id="i-AaB5eNDFixJZ8SZzmvAGD" corresp="i-9xarzmckV5SS8EyJPN5b3x">
          <date when="2015-05-04"/>
        </correspAction>
        <correspAction type="received" xml:id="i-4n8sHASJTSFHdLyBfyFDAW" corresp="i-Xzt52E3ZeNyJ9HLW4B5Sk1">
          <date when="2015-05-08"/>
        </correspAction>
        <correspAction type="answered" xml:id="i-Nq6tTLk9jCtv4yoTpY8kpC">
          <date when="2015-05-26"/>
        </correspAction>
        <correspAction type="answered" xml:id="i-WfcztzEqJ5HUGa4vP1Cekh">
          <date when="2015-05-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AX9xrqdPJRGwKAVM6pufip">
            Interpellation 2014/15:572 Utgångspunkten för svensk säkerhetspolitik
            av Hans Wallmark (M) till Statsminister Stefan Löfven (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LTacLdrrNvuBnFCPM1FdU3">
            I Sydsvenska Dagbladet torsdagen den 30 april utvecklar statsminister
            Stefan Löfven grunderna för den nuvarande regeringens säkerhetspolitiska
            hållning. Det ges prov på en anmärkningsvärd tydlighet.
          </p>
          <p xml:id="i-UU6BEp5op6CPBT7qSNGbwu">
            På reporterns fråga om varför det är ”hugget i sten att Sverige
            inte ska gå med i Nato” svarar Stefan Löfven:
          </p>
          <p xml:id="i-QyQwXhbUuGcgAQ5H4Mhkrq">
            ”För att det inte skulle tillföra oss någon säkerhet i närområdet.
            Det skulle tvärtom skapa mer osäkerhet. Det är bra att Sverige
            och Finland är alliansfria. Då har du två geografiska ytor fria.
            Det är inte bra om två militärallianser har direktkontakt.”
          </p>
          <p xml:id="i-Ek1bQoPNm3spBVjvkcwRME">
            För det första: Att statsministern definierar Nato som en militärallians
            kan möjligtvis ursäktas även om det naturligtvis är ett djupare
            och bredare säkerhetssamarbete än så. Just av den anledningen
            har Sverige, även under Löfvens regering, valt att finna fördjupade
            samarbeten och samverkansformer med Nato genom bland annat övningsverksamhet
            och andra former av utbyte. Ett värdlandsavtal med Nato förbereds
            och enligt svar på skriftlig fråga till försvarsminister Peter
            Hultqvist ska riksdagen få ta ställning till ett lagförslag under
            2016. Frågan är då vilken andra militärallians som den nuvarande
            regeringen har att förhålla sig till i sin nuvarande säkerhetspolitik?
            Som historiskt påpekande kan nämnas att den av Sovjetunionen tvångsmässigt
            konstruerade Warszawapakten upplöstes den 1 juli 1991 i spåren
            av Berlinmurens fall, järnridåns upplösande och på de kommunistiska
            folkrepublikernas väg att bli demokratier. Så den kan det inte
            vara fråga om! I dag är merparten av de tidigare tvångskommenderade
            staterna fria och obundna medlemmar av Nato-gemenskapen. Det närmaste
            som skulle kunna ligga för handen är Collective Security Treaty
            Organization (CSTO) bildat på initiativ av Ryska federationen
            1992 med i dag totalt sex medlemsnationer: Ryssland, Armenien,
            Vitryssland, Kazakstan, Kirgizistan samt Tadzjikistan. Är det
            verkligen så att svensk säkerhetspolitik numera tar sin utgångspunkt
            i ett slags maktkamp mellan Nato och CSTO?
          </p>
          <p xml:id="i-JZVQEAa4gXZDQza4fhJx7r">
            För det andra: På vilket sätt skapas mer osäkerhet i Östersjöområdet
            ifall Sverige och Finland efter egna beslut i respektive regering
            och riksdag gör självständiga säkerhetspolitiska vägval som kan
            innefatta Nato-medlemskap? På vilket sätt har andra länder, eller
            för den delen ”militärallianser”, överprövningsrätt över våra
            beslut?
          </p>
          <p xml:id="i-76sHCnTuxx9JujcV7pRKns">
            För det tredje: Redan nu planeras och förbereds ett mer fördjupat
            samarbete mellan Sverige och Finland där förhoppningar finns att
            det kan utsträckas bortom rent fredstida arrangemang. Ifall regeringens
            säkerhetspolitiska doktrin, såsom statsministern uttolkar den,
            oroar sig för att vissa mått och steg som Sverige vidtar kan skapa
            ”osäkerhet” måste den här typen av välkommet samarbete mellan
            två grannländer som Sverige och Finland ha föregåtts av en fördjupad
            säkerhetspolitisk analys varför ett eventuellt Nato-medlemskap
            skulle skapa oro medan svensk-finsk samverkan inte gör det. Hur
            ser den gjorda analysen ut?
          </p>
          <p xml:id="i-FpqyikDL3wHheWReuarmEH">
            För det fjärde: Statsminister Stefan Löfven ser en fördel i att
            det finns ”geografiska ytor” som är ”öppna”. Andra nationer med
            landgräns till dagens Ryssland som Norge, Estland, Lettland och
            Litauen har valt säkerheten i det kollektiva och gemensamma garantier
            som finns i Nato-medlemskapet medan Sverige står allianslöst.
            Kan den säkerhetspolitiska doktrin som statsministern ger uttryck
            för tolkas som en indirekt kritik mot länder som valt att inte
            stå ”geografiskt fria”? Eller är det så att några av Rysslands
            grannländer kan vara allianslösa och därmed geografiskt fria medan
            andra genom sitt Nato-medlemskap kan bidra till Europas skydd
            och säkerhet?
          </p>
          <p xml:id="i-XfnQhh7QVo6kpnJoWruAy2">
            Mina frågor till statsminister Stefan Löfven:
          </p>
          <p xml:id="i-R8Rf4MVPbFbvBTtgKjpPh9">
            Är det verkligen så att svensk säkerhetspolitik numera tar sin
            utgångspunkt i ett slags maktkamp mellan Nato och CSTO – hur kan
            annars uttalandet om att två militärallianser inte ska ha ”direktkontakt”
            förstås? Kan andra länder, eller ”militärallianser”, på något
            sätt ha överprövningsrätt över våra säkerhetspolitiska beslut
            eller ens tillmätas något relevant intresse?
          </p>
          <p xml:id="i-9jDqKktt88mNJUk5ESxDYe">
            Ifall regeringens säkerhetspolitiska doktrin, såsom statsministern
            uttolkar den, oroar sig för att vissa mått och steg som Sverige
            vidtar kan skapa ”osäkerhet” måste den här typen av välkommet
            samarbete mellan två grannländer som Sverige och Finland ha föregåtts
            av en fördjupad säkerhetspolitisk analys varför ett eventuellt
            Nato-medlemskap skulle skapa oro medan svensk-finsk samverkan
            inte gör det, hur ser den gjorda analysen ut? Kan idén om behovet
            av ”geografiskt fria ytor” landa i slutsatsen att några av Rysslands
            grannländer kan vara allianslösa medan andra genom sitt Nato-medlemskap
            kan bidra till Europas skydd och säkerhet?
          </p>
        </div>
      </div>
    </body>
  </text>
</TEI>
