<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0418">
  <teiHeader>
    <fileDesc>
      <titleStmt>
        <title>Interpellation 2014/15:418 av Finn Bengtsson (M)</title>
        <author>Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:418 av Finn Bengtsson (M) till Helene Hellmark Knutsson (S), statsråd om Grundutbildningen till läkare</title>
          <idno type="rdwebb">H210418</idno>
          <ref type="dokument_url_text">http://data.riksdagen.se/dokument/H210418/text</ref>
          <ref type="dokument_url_html">http://data.riksdagen.se/dokument/H210418</ref>
          <ref type="dokumentstatus_url_xml">http://data.riksdagen.se/dokumentstatus/H210418</ref>
          <ref type="downloadurl">https://mhdownload.riksdagen.se/VOD1/PAL169/2442207010017203321_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/grundutbildningen-till-lakare_H210418</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WVDVacqrD8GDk6UYBX3VJ2</idno>
            <persName>Helene Hellmark Knutsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-WVDVacqrD8GDk6UYBX3VJ2</idno>
            <persName>Helene Hellmark Knutsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <persName>Finn Bengtsson</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-KEZJjS9kFoN71U3ivVCiRx">
          <note>Interpellationen är besvarad</note>
        </correspAction>
        <correspAction type="sent" xml:id="i-S7S1uaAZPxW9bSgUdoS4by" corresp="i-Ev6Dx3pWj2WT32VGQpabaz">
          <date when="2015-03-18"/>
        </correspAction>
        <correspAction type="received" xml:id="i-RxodWFZ9TJfcDxMPNxyRQ1" corresp="i-WVDVacqrD8GDk6UYBX3VJ2">
          <date when="2015-03-20"/>
        </correspAction>
        <correspAction type="answered" xml:id="i-JJP959SEGSFzSD86yUVA7B" corresp="i-WVDVacqrD8GDk6UYBX3VJ2">
          <date when="2015-04-14"/>
        </correspAction>
        <correspContext corresp="i-JJP959SEGSFzSD86yUVA7B">
          <ref type="record" target="prot-201415--085">Protokoll 2014/15:85 Tisdagen den 14 april</ref>
          <ref type="recordSection" target="unsetDivId">Svar på interpellation 2014/15:418 om grundutbildningen till läkare</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-MG6PGX8h3TSz5H8ZNG5H4u">
            Interpellation 2014/15:418 Grundutbildningen till läkare av Finn
            Bengtsson (M) till Statsrådet Helene Hellmark Knutsson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8kWN5G6jfVHVrzLW9RTkNe">
            I mars 2013 överlämnades en utredning som föreslog en reformering,
            och internationell harmonisering, av den svenska grundutbildningen
            till läkare. I korthet innefattar förslaget att utbildningen förlängs
            till sex år och att den så kallade allmäntjänstgöringen (AT),
            det vill säga klinisk praktik under handledning efter fem och
            ett halvt år, tas bort. Utredningen fick överlag ett positivt
            mottagande av centralt berörda funktioner i detta sammanhang,
            som exempelvis de medicinska fakulteterna, branschorganisationen
            för sjukvården, studerandeorganisationerna, Sveriges Kommuner
            och Landsting (SKL) och Läkarförbundet. Inför valet 2014 uppgav
            Socialdemokraterna också att de tyckte förslagen i utredningen
            var intressanta.
          </p>
          <p xml:id="i-RKG6MQ9WF1nUhbMmn7Mf8v">
            Då förslaget innebär att ansvaret för grundutbildningen till
            läkare tydligare blir de medicinska fakulteternas, och därmed
            statens, i stället för som i dag ett delat ansvar mellan högskolan
            och sjukvårdshuvudmännen som i huvudsak garanterar sin egen finansiering,
            ville den dåvarande regeringen först överväga de ekonomiska konsekvenserna
            innan utredningen remitterades.
          </p>
          <p xml:id="i-9n9y3DvJz2T1FfGbApbpXT">
            Statsrådet Hellmark Knutsson fick det formella ansvaret för frågan
            efter valet i september 2014. Men än i dag kan, enligt bland annat
            Läkartidningen, statsrådet inte ge något besked om utredningen
            kommer att gå ut på remiss eller inte.
          </p>
          <p xml:id="i-USHnLZ6LD4vu7YExLbrUkk">
            En kostnadsaspekt har anförts för att inte gå vidare med den
            liggande utredningen. En extra termin som staten bekostar byts
            mot att arbetsgivarna inte behöver bekosta AT under två års tid.
            Emellertid borde det i detta sammanhang vara lätt att inse att
            en förkortning av utbildningstiden (en termins förlängning minus
            två års AT) som ersätts med fler yrkesverksamma år som behörig
            läkare och specialist innebär stora vinster för samhällsekonomin
            på ett övergripande plan. Ministerns brist på agerande i frågan
            förlänger därför plågan för alla berörda, inklusive staten själv,
            på ett högst omotiverat sätt.
          </p>
          <p xml:id="i-UEvBa8SsJLbtHZCzAYV1Bq">
            Detta är allvarligt av åtminstone tre skäl.
          </p>
          <p xml:id="i-Q6KYXuSA8TRUYk5uMoxCnc">
            För det första behöver studerandeorganisationerna, de medicinska
            lärosätena och sjukvården få avge ett formellt svar på utredningen,
            för att också kunna förbereda sig på en förändring i deras verksamhet
            som vi förhoppningsvis kan få på plats någorlunda skyndsamt efter
            den tidsfördröjningen som redan förevarit.
          </p>
          <p xml:id="i-Hm1Lsa3x61WxyjPDo1sSFP">
            För det andra måste, med utredningens förslag, även vidareutbildningen
            av grundutbildade läkare till specialistläkare kunna förhålla
            sig till hur grundutbildningen de facto ser ut. Vidareutbildningen
            till specialistläkare har raskt avancerat framåt när nu Socialstyrelsen
            i en ny föreskrift från den 1 maj kommer att utöka reglerade specialiteter
            i Sverige från 57 till 63 stycken. Såväl specialitetsföreningarna
            som sjukvårdshuvudmännen måste därför skyndsamt kunna planera
            för hur dessa specialistutbildningar bäst utformas, och då är
            en klarhet om hur grundutbildningen till läkare ser ut naturligtvis
            en självklar förutsättning så att även detta arbete blir ändamålsenligt.
          </p>
          <p xml:id="i-CjyKFqh4KBWavAUkiiXALZ">
            För det tredje har mer än hälften av de som blir legitimerade
            läkare i Sverige i dag fått sin utbildning utomlands. I syfte
            att underlätta för Socialstyrelsen att så likvärdigt som möjligt
            bedöma dem som erhåller legitimation som läkare är det lika naturligt
            att vår egen framtida grundutbildning till läkare tydliggörs så
            att myndighetens arbete blir både konsekvent och rättssäkert ur
            kvalitetssynpunkt för den framtida tillsyn som legitimationen
            innebär. Då Socialstyrelsen redan i dag har problem med långa
            handläggningstider för att bedöma läkares rätt till legitimation
            och specialistkompetens, som bland annat på ett kontraproduktivt
            sätt hindrar integrationsprocessen för nyanlända till Sverige
            som har läkarutbildning från det land som de emigrerat från, är
            ett fastställande av vad våra kommande krav på vad som faktiskt
            ingår i en grundutbildning till läkare en nödvändighet som vi
            skyndsamt måste få vetskap om.
          </p>
          <p xml:id="i-Qs5NrdvyxYoWZiDwHVoE8D">
            Det är angeläget att de studerande och medicinska fakulteterna
            får bästa möjliga förutsättningar att tillsammans med sjukvårdshuvudmännen
            planera sin framtida verksamhet. Vidare är det viktigt att arbetet
            med vidareutbildningen till specialistläkare och hanteringen av
            legitimation av läkare och specialistläkare hos såväl specialistföreningar
            och sjukvårdshuvudmän som hos Socialstyrelsen inte försvåras och
            försenas mer än nödvändigt.
          </p>
          <p xml:id="i-9YaHTyjvTzUZ9nUL7szPU5">
            Mot denna bakgrund vill jag fråga statsrådet Helene Hellmark
            Knutsson:
          </p>
          <p xml:id="i-TXRDCVknDi3BE8wngphDt7">
            Vilka initiativ tänker statsrådet ta med anledning av den sedan
            länge färdiga utredningen som lades fram med brett stöd av närmast
            berörda, och som hon har haft ansvaret för sedan tidig höst 2014?
          </p>
          <p xml:id="i-LXSRyHyfYZE4T2fjUAfq6S">
            Hur ser statsrådet på behovet av att skyndsamt få en klarlagd
            struktur för en framtida grundutbildning till läkare?
          </p>
        </div>
      </div>
    </body>
  </text>
</TEI>
