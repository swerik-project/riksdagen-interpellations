<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0238">
  <teiHeader>
    <fileDesc>
      <titleStmt>
        <title>Interpellation 2014/15:238 av Désirée Pethrus (KD)</title>
        <author>Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:238 av Désirée Pethrus (KD) till Margot Wallström (S), utrikesminister om Fikru Maru</title>
          <idno type="rdwebb">H210238</idno>
          <ref type="dokument_url_text">http://data.riksdagen.se/dokument/H210238/text</ref>
          <ref type="dokument_url_html">http://data.riksdagen.se/dokument/H210238</ref>
          <ref type="dokumentstatus_url_xml">http://data.riksdagen.se/dokumentstatus/H210238</ref>
          <ref type="downloadurl">https://mhdownload.riksdagen.se/VOD1/PAL169/2442207020017280621_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/fikru-maru_H210238</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <persName>Désirée Pethrus</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-W3zTVuGat28vLnULdd2zDE">
          <note>Interpellationen är besvarad</note>
        </correspAction>
        <correspAction type="sent" xml:id="i-DxZ9ZyThie99dRsgzAHYdC" corresp="i-BaBRFz7sgjhbuqYiz8u7vt">
          <date when="2015-01-28"/>
        </correspAction>
        <correspAction type="received" xml:id="i-7At36WseeFREAP1WJXwUzL" corresp="i-aihY66rhb8LqCkSn8GhKt">
          <date when="2015-02-03"/>
        </correspAction>
        <correspAction type="answered" xml:id="i-7JHrzJAKjnLcJuzCsUdD2M">
          <date when="2015-03-20"/>
        </correspAction>
        <correspAction type="answered" xml:id="i-NDCpqXdkCkzsm25cytAQTk" corresp="i-aihY66rhb8LqCkSn8GhKt">
          <date when="2015-03-20"/>
        </correspAction>
        <correspContext corresp="i-NDCpqXdkCkzsm25cytAQTk">
          <ref type="record" target="prot-201415--076">Protokoll 2014/15:76 Fredagen den 20 mars</ref>
          <ref type="recordSection" target="unsetDivId">Svar på interpellation 2014/15:238 om Fikru Maru</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PmPEso4B7oeC338zLfaHLZ">
            Interpellation 2014/15:238 Fikru Maru av Désirée Pethrus (KD)
            till Utrikesminister Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NbQdqX1gWUNRTALkmSYjQ7">
            För närvarande är den svenske medborgaren Fikru Maru sedan över
            18 månader frihetsberövad i etiopiskt fängelse utan att någon
            dom eller individuell rättegång har ägt rum.
          </p>
          <p xml:id="i-DVfCLBAfXkkBW3PpPBK7gd">
            Fikru Maru är född och uppvuxen i Etiopien men svensk medborgare
            sedan 34 år. Han är en av Sveriges främsta kardiologer/hjärtspecialister.
            Han har grundat och byggt upp Addis Cardiac Hospital i Etiopien,
            Etiopiens första specialistsjukhus för hjärt-kärlsjukvård. Det
            startades 2006 i samarbete med Swedfund, svenska statens riskkapitalbolag
            för investeringar i bolag och fonder i utvecklingsländer. Han
            är sedan 2012 verksam vid Hudiksvalls sjukhus som hjärtspecialist
            men har tidigare bland annat arbetat på sjukhus i Stockholmsområdet
            och är en uppskattad läkare. Flera svenska hjärtläkare har tidigare
            rest ned till Etiopien i team för att utföra hjärtoperationer,
            och läkare från Etiopien har fått komma till Sverige för utbildning.
            Detta har nu fått avslutas och nu finns bara en internmedicinsk
            klinik som fortgår med inhemsk personal. Svenska hjärtläkare beklagar
            att människor i Etiopien nu inte kan få hjälp med hjärtoperationer.
            Ingen vågar nu åka ned för att göra en insats eller ta med material
            för arbetet. Fikru Maru behövs för att driva sjukhuset.
          </p>
          <p xml:id="i-QDoosJtf3cvFzpHnA3NDUp">
            Fikru Maru fastnade år 2010, vid en av sina resor till Etiopien,
            i tullen med fyra resväskor som innehöll förbrukningsmaterial
            till sjukhuset. Värdet uppskattades av Fikru Maru till 2 000 dollar.
            Tullen menade att det borde vara cirka tio gånger högre och krävde
            skatt därefter. Han beslöt då att ta med väskorna hem vid senare
            hemresa, eftersom ingen exakt summa angetts. Vid hemresa angavs
            att han skulle betala 1 000 dollar för övervikt, men någon fungerande
            kortterminal fanns just då ej för att betala dessa. Då såg han
            ingen annan råd än att lämna kvar väskorna. När han gick på planet
            på väg hem arresterades han för att ha försökt smuggla in samma
            väskor. Han släpptes dock mot borgen och åtalet lades också ned.
          </p>
          <p xml:id="i-Hhd6TCZcT9iwmqANJ562fz">
            I maj 2013 hade en strid inom regeringen startat mellan regeringschefen
            och tullministern, som anklagades för korruption. Regeringen ville
            visa sig handlingskraftig och eftersom Fikru Marus åtal tidigare
            hade lagts ned drogs han och 65 andra personer in i en härva som
            fortfarande inte är löst. Man kopplade hans tidigare ärende till
            tullministern. Fikru Maru hämtades på ett brutalt sätt i sitt
            hem i Addis Abeba den 12 maj 2013 och sattes i häkte. I dag befinner
            han sig sedan 627 dagar i Kilintofängelset.
          </p>
          <p xml:id="i-AMay8fNMAHKfJsg1TJzfNd">
            I den grupp åtalade som Fikru Maru hamnat finns 25 personer med
            sammanlagt 94 åtalspunkter, varav en enda är hans. För varje åtalspunkt
            ska i genomsnitt tio vittnen höras. I hans grupp har en enda åtalspunkt
            tagit över tre månader. Det innebär att det kan ta flera år innan
            ens alla vittnen är hörda. Enligt uppgifter från anhöriga är det
            fabricerade vittnesuppgifter man använder – något som vi känner
            till sedan de svenska journalisterna Martin Schibbye och Johan
            Persson arresterades i Etiopien 2011. Det finns, enligt Emu Maru,
            inget att anklaga hennes far för.
          </p>
          <p xml:id="i-SoEVbN6j1dLxFxm76q52BE">
            På grund av svensk inaktivitet under de första fem månaderna
            då Maru satt häktad missades tillfället för svenska myndigheter
            att utverka en snabb lösning. Nu väntar en omfattande och för
            regimen symbolisk rättegångsprocess i en uppgörelse med tidigare
            ministär. Det är mycket troligt att han kommer att vara fängslad
            i mer än tio år i väntan på dom. Svenska myndigheter har efter
            att rättegångsprocessen startat ingen praxis att gå in i en rättsprocess
            i ett annat land (Sjukhusläkaren nr 7/2014).
          </p>
          <p xml:id="i-RDtqzRRyJJfz6o8JQMDWny">
            Rättsprocessen har stor betydelse för Etiopiens sittande regim.
            Att processen inbegriper flera fall med obefintliga grunder för
            åtal gör att man skjuter upp att behandla just dessa delar då
            det riskerar att underminera övriga åtal. Sålunda sköts ett förhör
            upp som planerats att hållas med Maru i november 2014.
          </p>
          <p xml:id="i-UQroAfhyvS7oYedTnX4MFq">
            Den uppmärksamhet och det engagemang som Sverige visat i fall
            som Schibbye/Persson skulle göra stor skillnad för att ändå pressa
            fram en behandling av Fikru Marus fall i rättsprocessen. Schibbye
            och Persson satt 438 dagar i Kalityfängelset. Fikru Maru har nu
            suttit fängslad i 626 dagar. Han har diabetes och behov av mediciner.
            Enligt medieuppgifter har Fikru Maru endast fått besök vid två
            tillfällen av ambassadören i Etiopien. Det är viktigt att Fikru
            Maru får både ett socialt och moraliskt stöd i ett läge då vi
            vet hur svår situationen är i etiopiska fängelser. Att en svensk
            läkare sitter oskyldigt fängslad måste nu på allvar uppmärksammas.
            Vi måste agera och samverka med andra länders ambassader som kan
            påverka situationen för Fikru Marus frisläppande. Det måste påvisas
            att Sverige tar detta ärende på största allvar.
          </p>
          <p xml:id="i-Au6yFc3fkdKzpmZarN7A5R">
            Engagemanget för Schibbye/Persson, Dawit Isaak och den amerikanska
            journalisten som fängslats i Nordkorea på oklara grunder visar
            på att tyst diplomati där ett land utan att blanda sig i andra
            länders inre angelägenheter ändå kan visa på engagemang som får
            betydelse. Ett fall kan bevaras levande och hågkommet eller till
            och med leda till att de fängslade frisläpps. I fallet Schibbye/Persson,
            där utrikesminister Bildt genomförde besök i fängelset och statsminister
            Reinfeldt tog upp de fängslade journalisternas fall i möte med
            premiärminister Zenawi, gav engagemanget resultat så till vida
            att journalisterna släpptes. Det måste finnas mer att göra för
            Fikru Maru. Schibbye och Persson benådades. Kanske är det annat
            som kan krävas i detta fall. Men vi kan inte vara tysta när svenska
            medborgare oskyldigt hamnar i fängelser under svåra förhållanden
            i andra länder. Schibbye och Persson satt fängslade i 438 dagar.
            Fikru Maru har nu suttit fängslad i 627 dagar.
          </p>
          <p xml:id="i-Ti8V14ZW6cNwL7vJ8P7ruc">
            Med anledning av det som har framförts vill jag fråga utrikesminister
            Margot Wallström på vilket sätt hon i Sverige och i internationella
            sammanhang tänker arbeta för att Fikru Maru ska få en rättssäker
            och snabb prövning av sitt fall så att han snarast kan friges.
          </p>
          <p xml:id="i-LmqqUYEHpavQdFpuB1nmpu">
            Och har utrikesministern för avsikt att på något sätt ta hjälp
            av den svenska ambassaden i detta arbete?
          </p>
        </div>
      </div>
    </body>
  </text>
</TEI>
