<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0086">
  <teiHeader>
    <fileDesc>
      <titleStmt>
        <title>Interpellation 2014/15:86 av Per Åsling (C)</title>
        <author>Per Åsling (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:86 av Per Åsling (C) till Gabriel Wikström (S), statsråd om Vårdval</title>
          <idno type="rdwebb">H21086</idno>
          <ref type="dokument_url_text">http://data.riksdagen.se/dokument/H21086/text</ref>
          <ref type="dokument_url_html">http://data.riksdagen.se/dokument/H21086</ref>
          <ref type="dokumentstatus_url_xml">http://data.riksdagen.se/dokumentstatus/H21086</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6sx2QJVNDz6kWWHQvy2hrG</idno>
            <persName>Statsrådet Gabriel Wikström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Vo3YjbvPDcwbepLXUMMiDZ</idno>
            <persName>Per Åsling</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-3ZafFs9JvvTAXpQ9RNGu3T">
          <note>Interpellationen är återtagen</note>
        </correspAction>
        <correspAction type="sent" xml:id="i-Bjz34CYWEVgDaydw3ji17F" corresp="i-Vo3YjbvPDcwbepLXUMMiDZ">
          <date when="2014-10-29"/>
        </correspAction>
        <correspAction type="received" xml:id="i-PpW8CRrdd4haEvZRsZo2Px" corresp="i-6sx2QJVNDz6kWWHQvy2hrG">
          <date when="2014-11-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FFkg6Vk1uV3QUNFDzmx7iQ">
            Interpellation 2014/15:86 Vårdval av Per Åsling (C) till Statsrådet
            Gabriel Wikström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Etkurff1jZ6VyiGHxhAvdK">
            De privata företagen i vården och omsorgen tar i dag emot en
            tredjedel av alla besök i den landstingsfinansierade vården, ännu
            fler om man ser enbart till primärvården. De privata vårdgivarna
            är i dag en självklar del av sjukvårdssverige, både för patienter,
            anhöriga och personal.
          </p>
          <p xml:id="i-HM3NraCXStJQ14ztaQdUt4">
            Den bild som målats upp både före, under och efter valrörelsen
            av nuvarande regeringspartier stämmer dåligt med verkligheten.
            Väljarna har låtits tro att detta är en bransch som domineras
            av stora företag med säte i skatteparadis som gör höga vinster.
            Sanningen är den att av de ca 11 000 privata företag som nu verkar
            inom vården och omsorgen i Sverige är hela 93 procent små företag
            med upp till 20 anställda. Dessa företag har startats av människor
            verksamma i vården som vill sina patienters bästa men tröttnat
            på att styras av ett landsting eller en kommun som inte är närvarande
            i verksamheten. De har tagit en stor risk och startat ett eget
            företag tillsammans med sina medarbetare på den vårdenhet där
            man tidigare arbetat för kommunen.
          </p>
          <p xml:id="i-DejoBqUZEvTGcu47SdCsyB">
            Och utvecklingen har gått fort. I dag är 160 000 personer anställda
            i ett privat vård- eller omsorgsföretag! Den 6 oktober presenterade
            regeringen tillsammans med Vänsterpartiet sin överenskommelse
            om en välfärd utan vinstintresse. Många hade nog hoppats på klarhet
            om vad som skulle gälla framöver men redan på presskonferensen
            ökade förvirringen när Ulla Andersson (V) presenterade detaljer
            som saknades i överenskommelsen, något som ni inte heller lyckats
            förtydliga under tiden efter presskonferensen. Men framför allt
            hänvisades till en utredning som skulle vara klar först i mars
            2016!
          </p>
          <p xml:id="i-23qT8ZMzksJ5rAKzdZVsA6">
            Detta innebär alltså ytterligare en lång tid av osäkerhet för
            11 000 företag och 160 000 anställda, en osäkerhet som rimligen
            innebär tunga samtal vid middagsbordet, magont och oro för framtiden.
          </p>
          <p xml:id="i-XJYLEWFW3nYP6xcmcH13r5">
            Det har under valrörelsen, från nuvarande regeringspartier, låtit
            som att de privata vårdföretagen ska bort och att den offentliga
            vården kommer att ta vid där de privata försvinner. Det är dock
            långt ifrån säkert. Varje kommun eller landsting har själva att
            bestämma om de vill fortsätta med egen verksamhet där de privata
            verkat eller hänvisa deras patienter till annan vårdenhet i sin
            egen organisation. Det finns ingen som helst garanti för att anställda
            hos privata vårdgivare får jobb hos kommunen eller landstinget,
            om de ens vill det. I norra Jämtland har Nya Närvården lyckats
            etablera tre hälsocentraler med fast läkarbemanning och nöjda
            patienter där landstinget under många år misslyckats. Nya Närvården
            har knappt hälften av kommunens invånare listade hos sig. Personalen
            är nöjd och engagerad i sin arbetsplats. Men nu är osäkerheten
            stor. Expansionsplaner läggs på is. Både personal och patienter
            är alltför väl medvetna om den jämtländska landstingsledningens
            inställning till privata vårdgivare nu när det är upp till dem
            att bevilja eller förkasta alternativ i vården.
          </p>
          <p xml:id="i-PqV7VjMPf5peRZsuxqjfAY">
            Samtidigt som ni skapar en stor otrygghet för så många anställda
            i Sverige beskriver Sveriges Kommuner och Landsting ett läge där
            det behövs ytterligare 225 000 anställda i vården inom tio år.
            Man kan anta att den situation ni skapar inte heller direkt kommer
            att öka antalet sökande till de vårdrelaterade utbildningarna.
          </p>
          <p xml:id="i-BX33WmUCbsqLgefa63xvLH">
            Mina frågor till statsrådet Gabriel Wikström är:
          </p>
          <p xml:id="i-H6W6JNB8hUWCSNxDYr7fUT">
            På vilket sätt tänker statsrådet säkerställa att de många duktiga
            människor som i dag är anställda i de privata vårdföretagen inte
            söker sig bort från sektorn i och med den otrygghet ni skapar?
          </p>
          <p xml:id="i-8TBYp1HZhViRMhSA9upcfv">
            Har statsrådet gjort ställningstagandet att det skulle vara en
            välkommen utveckling att de privata vårdföretagarna blir färre?
          </p>
          <p xml:id="i-GpX6j4YB29iSL1dpwo6oqz">
            Kan statsrådet ange en skälig nivå för vinstuttag i ett privat
            vårdföretag?
          </p>
          <p xml:id="i-VhR7Sc36eTdSLyNzEsxkiz">
            Har statsrådet gjort ställningstagandet att det är föredra att
            det i en gles kommun finns en stor offentligt driven avlägsen
            hälsocentral eller flera mindre, privat drivna hälsocentraler
            nära invånarna?
          </p>
          <p xml:id="i-DsFTQ1Ljbq3gApgs3RvhFE">
            Är syftet med statsrådets och regeringens planerade reform att
            medborgarna ska ha en mer tillgänglig vård med högre kvalitet
            till oförändrad kostnad?
          </p>
          <p xml:id="i-7sstqCxocm6ejnB8pPwJRi">
            Menar statsrådet att färre privata innovativa vårdföretag ska
            kunna medverka till att uppnå det syftet?
          </p>
          <p xml:id="i-D9ZX2FwsNgqTTpYEWXvXNv">
            Vilka garantier finns det enligt statsrådets bedömning att det
            totala antalet vårdgivare inte blir avsevärt färre när det blir
            upp till varje kommun eller landsting att tillåta alternativa
            utförare? Arbetsgivarna riskerar att blir färre, patienterna kan
            få längre avstånd till närmaste vårdcentral och köerna kommer
            att öka när allt fler ska få vård hos allt färre.
          </p>
          <p xml:id="i-Fb3GPTk42fxcWHQ2XFhFGP">
            Hur tänker statsrådet se till att inte antalet sökande till de
            vårdrelaterade utbildningarna minskar på grund av den osäkerhet
            för deras framtida arbetsmarknad som skapats, i ett läge när de
            sökande behöver bli många fler, inte färre?
          </p>
        </div>
      </div>
    </body>
  </text>
</TEI>
