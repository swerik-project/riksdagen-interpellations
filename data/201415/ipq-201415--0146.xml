<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0146">
  <teiHeader>
    <fileDesc>
      <titleStmt>
        <title>Interpellation 2014/15:146 av Sofia Fölster (M)</title>
        <author>Sofia Fölster (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:146 av Sofia Fölster (M) till Stefan Löfven (S), statsminister om Kvinnliga vårdföretagare</title>
          <idno type="rdwebb">H210146</idno>
          <ref type="dokument_url_text">http://data.riksdagen.se/dokument/H210146/text</ref>
          <ref type="dokument_url_html">http://data.riksdagen.se/dokument/H210146</ref>
          <ref type="dokumentstatus_url_xml">http://data.riksdagen.se/dokumentstatus/H210146</ref>
          <ref type="downloadurl">https://mhdownload.riksdagen.se/VOD1/PAL169/2442207060018069721_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/kvinnliga-vardforetagare_H210146</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xzt52E3ZeNyJ9HLW4B5Sk1</idno>
            <persName>Statsminister Stefan Löfven</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-7ueMHXSkJ4p8MZCwd6tvma</idno>
            <persName>Sofia Fölster</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-GyiwyefuunG9uhyhRHW5rC">
          <note>Interpellationen är besvarad</note>
        </correspAction>
        <correspAction type="sent" xml:id="i-8Sf6LVYfTCK9q78VPuJzNG" corresp="i-7ueMHXSkJ4p8MZCwd6tvma">
          <date when="2014-11-19"/>
        </correspAction>
        <correspAction type="received" xml:id="i-9KhQWNa3CVFTdZsqPHekww" corresp="i-Xzt52E3ZeNyJ9HLW4B5Sk1">
          <date when="2014-11-25"/>
        </correspAction>
        <correspAction type="answered" xml:id="i-7mXZs8yJZi7jEqBRm1Njxm">
          <date when="2014-12-02"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LHGoDYEkUdYztuwZPZddsP">
            Interpellation 2014/15:146 Kvinnliga vårdföretagare av Sofia
            Fölster (M) till Statsminister Stefan Löfven (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7WYr6Dr1B7KQGXRR1Uuuzw">
            I regeringsförklaringen deklarerade statsministern att ”Sveriges
            nya regering är en feministisk regering” och ”departement och
            myndigheter får tydligare uppdrag att arbeta med jämställdhetsintegrering
            i all sin verksamhet”. Därefter valde statsministern att ingå
            en överenskommelse mellan regeringen och Vänsterpartiet om en
            rad hinder för privata aktörer inom vård- och omsorgsbranschen,
            varav majoriteten drivs av kvinnor.
          </p>
          <p xml:id="i-9bhMJEsn6KRzwoXCGztVeJ">
            Regeringen har gått vidare med en proposition om slopad LOV i
            primärvården, en utredning om vinstbegränsingar i välfärden och
            i sin budget dubblerat arbetsgivaravgifterna för unga utan att
            kompensera fristående vårdgivare. Med dessa stoppklossar slår
            regeringen undan benen för de 11 000 företagare som i dag är verksamma
            i branschen.
          </p>
          <p xml:id="i-tjt21DEjSsXkguELqdf1W">
            Etableringsfrihet inom vården har öppnat upp nya karriärvägar
            i en bransch som under lång tid varit dominerad av kvinnliga anställda.
            Där många kvinnor tidigare nådde ett tak i karriären finns nu
            möjlighet att starta eget och bli chef. Den möjligheten har flitigt
            utnyttjats, och nu drivs så hög andel som 54 procent av företagen
            inom vård och omsorg av kvinnor. Siffran är nästan dubbelt så
            hög som andelen i övriga näringslivet. I äldreomsorgen drivs 67
            procent av företagen av kvinnor.
          </p>
          <p xml:id="i-QZk4Pd9qscEyu3CoSEXNaR">
            Feminism går ut på att människor ska slippa bli missgynnade eller
            begränsade på grund av sitt kön. Med lägre medellön och färre
            företagsledare är det i dag kvinnor som oftast hålls tillbaka.
            Förklaringen kan spåras till strukturell diskriminering, normer
            och begränsade möjligheter att göra karriär i kvinnodominerade
            yrken. I och med regeringens överenskommelse med Vänsterpartiet
            begränsas de karriärvägar som numera finns inom flera av de mest
            kvinnodominerade yrkena i Sverige. Överenskommelsen är således
            inte bara ett slag mot mångfalden och valfriheten utan även ett
            kliv tillbaka för feminismen.
          </p>
          <p xml:id="i-JJA4r2tyugFRUTjjBoGrnS">
            Mina frågor till statsminister Stefan Löfven är således följande:
          </p>
          <p xml:id="i-AvYt48Zy3w4jTRohDkCPyT">
            Har statsministern gjort ställningstagandet att det är förenligt
            att vara en feministisk regering och samtidigt sätta krokben för
            de ca 7 000 kvinnliga företagare som i dag verkar inom vården
            och omsorgen?
          </p>
          <p xml:id="i-7JFny4GJHwncb6uruzt8Ya">
            Hur bedömer statsministern att jämställdheten i Sverige påverkas
            av att det blir svårare för kvinnor att starta eget och göra karriär
            i vården och omsorgen?
          </p>
          <p xml:id="i-59u1U6QpRGNSCWvnTjBbj2">
            Har statsministern gjort ställningstagandet att Socialdepartementet
            arbetar med jämställdhetsintegrering i all sin verksamhet i enlighet
            med vad som anfördes i regeringsförklaringen?
          </p>
        </div>
      </div>
    </body>
  </text>
</TEI>
