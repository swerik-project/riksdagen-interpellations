<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0181">
  <teiHeader>
    <fileDesc>
      <titleStmt>
        <title>Interpellation 2014/15:181 av Magnus Oscarsson (KD)</title>
        <author>Magnus Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:181 av Magnus Oscarsson (KD) till Margot Wallström (S), utrikesminister om Utrikesministerns vägran att erkänna pågående folkmord</title>
          <idno type="rdwebb">H210181</idno>
          <ref type="dokument_url_text">http://data.riksdagen.se/dokument/H210181/text</ref>
          <ref type="dokument_url_html">http://data.riksdagen.se/dokument/H210181</ref>
          <ref type="dokumentstatus_url_xml">http://data.riksdagen.se/dokumentstatus/H210181</ref>
          <ref type="downloadurl">https://mhdownload.riksdagen.se/VOD1/PAL169/2442207040017683321_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/utrikesministerns-vagran-att-erkanna_H210181</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7GFif5DyTUbb8eBXsbicsF</idno>
            <persName>Magnus Oscarsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Margot Wallström</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-6e3Sjstb8cjhW7huvmB1wG">
          <note>Interpellationen är besvarad</note>
        </correspAction>
        <correspAction type="sent" xml:id="i-TrKGMWQibWRUTKp3NJ2u6Q" corresp="i-7GFif5DyTUbb8eBXsbicsF">
          <date when="2014-12-09"/>
        </correspAction>
        <correspAction type="received" xml:id="i-CTrkgusmRt2TZoVth7jtJh" corresp="i-aihY66rhb8LqCkSn8GhKt">
          <date when="2014-12-11"/>
        </correspAction>
        <correspAction type="answered" xml:id="i-8V5egWr1Yjqpk3NxhyySH7" corresp="i-aihY66rhb8LqCkSn8GhKt">
          <date when="2015-01-22"/>
        </correspAction>
        <correspContext corresp="i-8V5egWr1Yjqpk3NxhyySH7">
          <ref type="record" target="prot-201415--050">Protokoll 2014/15:50 Torsdagen den 22 januari</ref>
          <ref type="recordSection" target="unsetDivId">Svar på interpellation 2014/15:181 om utrikesministerns vägran att erkänna pågående folkmord</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-YQR8m4LXsbbY9FLhCWCpNZ">
            Interpellation 2014/15:181 Utrikesministerns vägran att erkänna
            pågående folkmord av Magnus Oscarsson (KD) till Utrikesminister
            Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CnYT9iNXRfpQCLrjnB8iAU">
            Vid flera tillfällen har utrikesministern vägrat att tillstå
            att ett folkmord pågår i det område i Irak och Syrien som kontrolleras
            av den extrema terrororganisation som kallar sig Islamiska staten
            (IS).
          </p>
          <p xml:id="i-PRK4TpMBHAt9pGu5xWghj">
            FN:s konvention om förebyggande och bestraffning av brottet folkmord
            antogs av FN:s generalförsamling 1948 och trädde i kraft 1951.
            Folkmordskonventionens artikel 2 definierar folkmord som envar
            av följande gärningar förövad i avsikt att helt eller delvis förinta
            en nationell, etnisk, rasmässigt bestämd eller religiös grupp
            såsom sådan nämligen, a) att döda medlemmar av gruppen; b) att
            tillfoga medlemmar av gruppen svår kroppslig eller själslig skada;
            c) att uppsåtligen påtvinga gruppen levnadsvillkor, som äro avsedda
            att medföra dess fysiska undergång helt eller delvis; d) att genomföra
            åtgärder, som äro avsedda att förhindra födelser inom gruppen;
            e) att med våld överföra barn från gruppen till annan grupp.
          </p>
          <p xml:id="i-V37KQ2dG5BJicyYdCs12WA">
            Det är alltså avsikten att helt eller delvis förinta en folkgrupp
            som är avgörande för om handlingar faller inom ramen för folkmordskonventionen.
          </p>
          <p xml:id="i-HTHg76KcSVEy6LrmoD9KWD">
            IS ambition är att vissa etniska och religiösa grupper inte ska
            finnas i det kalifat som de vill upprätta. Dit hör bland andra
            assyrier, kaldéer och yazidier.
          </p>
          <p xml:id="i-EyHS5AGRThbHNY7b8SDuEg">
            Det råder alltså ingen tvekan om att det som pågår i Irak och
            Syrien är ett folkmord i folkmordskonventionens mening. Däremot
            har Sveriges utrikesminister hittills inte velat använda ordet
            folkmord i beskrivningen av IS framfart. Utrikesministern har
            i en tidigare interpellationsdebatt, initierad av Birgitta Ohlsson,
            uttalat att risk för folkmord föreligger.
          </p>
          <p xml:id="i-2czdsWsxeLpa2Ydc9Afr9N">
            Enligt den internationella praxis som vuxit fram efter de barbariska
            händelserna i Rwanda och Bosnien under 90-talet, har världens
            länder nu också en responsibility to protect, det vill säga en
            skyldighet att ingripa vid allvarliga övergrepp. Denna praxis
            kodifierades vid världstoppmötet 2005. Det fastslogs då att en
            FN-medlemsstat har ansvar för att skydda sin befolkning från folkmord,
            brott mot mänskligheten, krigsförbrytelser och etnisk rensning.
            Det internationella samfundet har ett ansvar för att hjälpa staterna
            med detta. Om en stat misslyckas med att skydda sin befolkning
            från något av dessa fyra brott, och fredliga åtgärder har misslyckats,
            har det internationella samfundet ansvar för att intervenera med
            tvingande åtgärder, exempelvis ekonomiska sanktioner, och som
            en sista utväg med militära insatser.
          </p>
          <p xml:id="i-GGBomB7CU8mTHQbCyRu9YL">
            Min tolkning av utrikesministerns budskap i ovan nämnda interpellationsdebatt
            är att FN-rapporter talar om att brott mot mänskligheten och krigsförbrytelser
            förekommer och att risk för folkmord föreligger. Därmed skulle
            Sverige och övriga FN-länder redan vara skyldiga att ingripa utifrån
            responsibility to protect. Användandet av ordet folkmord ska då
            inte ha någon betydelse för Sveriges skyldigheter och möjligheter
            att ingripa. Samtidigt kan utrikesministerns upprepade ansträngningar
            att undvika användningen av ordet folkmord tyda på att utrikesministern
            likväl anser att det innebär en konkret politisk skillnad huruvida
            utrikesministern använder ordet eller ej.
          </p>
          <p xml:id="i-LbQ4pQGk8JkR4yREuUY3Dj">
            Enligt artikel VIII i folkmordskonventionen äger envar fördragsslutande
            part att hemställa till vederbörande organ inom Förenta nationerna
            att vidta sådana åtgärder enligt FN:s stadga som är ägnade att
            förebygga och undertrycka gärningar innefattande folkmord eller
            andra gärningar som nämns i konventionen, däribland stämpling
            och förberedelse av folkmord. Därför är det angeläget att fråga
            vilka åtgärder Sveriges regering vidtagit för att förmå nämnda
            FN-organ att ingripa mot de pågående gärningarna, som enligt utrikesministerns
            tidigare ställningstagande åtminstone utgör risk för folkmord.
          </p>
          <p xml:id="i-9ka6P2LHFhcCcUZhmaR8Qf">
            För de närmast drabbade folkgrupperna är det av stor betydelse
            att det pågående folkmordet erkänns, inte minst mot bakgrund av
            att folkmordet delvis drabbar samma kristna minoriteter som utsattes
            för det osmanska rikets folkmord 1915, vilket länge förnekats
            eller sopats under mattan. Även jag anser att det är viktigt att
            vi kallar saker vid dess rätta namn. Att säga att folkmordet är
            ett folkmord är viktigt för att vi ska få rätt bild av situationens
            allvar. Jag tror att det har betydelse för den politiska viljan
            att genomföra åtgärder till skydd för de drabbade befolkningarna.
            Det handlar också om att – utifrån den kunskap som finns om tidigare
            folkmord – få en förståelse för de mekanismer som verkar i denna
            situation för att därigenom kunna vidta de bäst avvägda åtgärderna.
          </p>
        </div>
        <div type="ipQuestion">
          <p xml:id="i-5Eq6jxvSb6tmFyFabGYyvy">
            Jag vill fråga utrikesministern:
            <list rend="unordered">
              <item>
                Vad skulle det, enligt utrikesministern, innebära för skillnad
                i sak om Sveriges regering skulle erkänna att det som pågår i
                Irak och Syrien är ett folkmord vad avser Sveriges skyldigheter
                och möjligheter att ingripa till stöd för de drabbade folkgrupperna?
              </item>
              <item>
                Vilka åtgärder avser utrikesministern att vidta för att påkalla
                insatser från Förenta nationerna enligt artikel VIII i folkmordskonventionen,
                för att förhindra det pågående folkmordet i Irak och Syrien?
              </item>
              <item>
                Hur avser utrikesministern att agera för att undvika att Sverige,
                inom drabbade grupper, ska förknippas med förnekande av det nu
                pågående folkmordet?
              </item>
            </list>
          </p>
        </div>
      </div>
    </body>
  </text>
</TEI>
