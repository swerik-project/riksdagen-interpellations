<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0415">
  <teiHeader>
    <fileDesc>
      <titleStmt>
        <title>Interpellation 2014/15:415 av Finn Bengtsson (M)</title>
        <author>Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:415 av Finn Bengtsson (M) till Morgan Johansson (S), justitie- och migrationsminister om Ändring i offentlighets- och sekretesslagens och polisdatalagens bestämmelser</title>
          <idno type="rdwebb">H210415</idno>
          <ref type="dokument_url_text">http://data.riksdagen.se/dokument/H210415/text</ref>
          <ref type="dokument_url_html">http://data.riksdagen.se/dokument/H210415</ref>
          <ref type="dokumentstatus_url_xml">http://data.riksdagen.se/dokumentstatus/H210415</ref>
          <ref type="downloadurl">https://mhdownload.riksdagen.se/VOD1/PAL169/2442206300017024121_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/andring-i-offentlighets--och-sekretesslagens_H210415</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <persName>Finn Bengtsson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-NW2TEoH8XmW9aSn2aKJ8EA</idno>
            <persName>Statsrådet Anders Ygeman</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-J7jpmuWjquyHycdG7JD9SK">
          <note>Interpellationen är besvarad</note>
        </correspAction>
        <correspAction type="sent" xml:id="i-3TzNE31xxzCUCUGT9q2XQu" corresp="i-Ev6Dx3pWj2WT32VGQpabaz">
          <date when="2015-03-17"/>
        </correspAction>
        <correspAction type="received" xml:id="i-7dYyVZet7uFiehM43jUvx4" corresp="i-UPW2cbGnTUbMZaKTrot5Bh">
          <date when="2015-03-20"/>
        </correspAction>
        <correspAction type="answered" xml:id="i-94A2vsnA6sUYSL7J9oTVLg">
          <date when="2015-04-21"/>
        </correspAction>
        <correspAction type="answered" xml:id="i-B5TX7KDbiHbBBZ4g6s65q1" corresp="i-NW2TEoH8XmW9aSn2aKJ8EA">
          <date when="2015-04-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LZETGRZ9SHgVRJNr6MMAsC">
            Interpellation 2014/15:415 Ändring i offentlighets- och sekretesslagens
            och polisdatalagens bestämmelser av Finn Bengtsson (M) till Justitie-
            och migrationsminister Morgan Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GFp4ZxDNVBrJybXXFGAioA">
            Hemlig säkerhetstjänst har syftet att inom lagens råmärken på
            olika sätt skydda rikets säkerhet. I totalitära stater är lagarna
            inte demokratiskt förankrade i egentlig mening, och en totalitär
            stat har heller inget egentligt intresse av att låta folkets vilja
            och synpunkter komma fram.
          </p>
          <p xml:id="i-UKM3Mdpwi2VLKSJj8zPxi2">
            Tvärtom utgör folks viljeyttringar och synpunkter om de riktar
            sig som kritik emot det totalitära styret en direkt fara för diktaturens
            fortbestånd och måste således bekämpas. Detta gör att både rättsväsendet
            i allmänhet, och den hemliga polisen i synnerhet, arbetar med
            antidemokratiska metoder i sådana samhällen.
          </p>
          <p xml:id="i-6HMf5BbaQk44iu3tU9oAza">
            Flagranta exempel på sådan verksamhet av folkligt förtryck med
            hjälp av hemlig polisiär aktivitet var det som Gestapo bedrev
            under 1930–1940-talen i Nazityskland och, från inledningen av
            det kalla kriget fram till kommunismens fall i dåvarande Östtyskland
            1989, av Ministeriet för statssäkerhet, mer känt som Stasi.
          </p>
          <p xml:id="i-7qpuWshxdDtp8Nj8vQ9LoR">
            Efter Stasis nedläggning 1989 öppnades de stora delar av dess
            arkiv som då fortfarande fanns tillgängliga. Här framkom skrämmande
            läsning om hur den hemliga säkerhetstjänsten infiltrerat folket
            genom infiltratörer som rekryterat med omänskliga hot inom de
            trängsta arbets-, vänskaps- och familjekretsarna. De närmaste
            arbetskamraterna, vännerna, älskande, barn mot föräldrar eller
            vice versa tvingades med de mest implicita och samtidigt brutala
            och omänskliga metoder av Stasi att bli svurna fiender till sina
            nära och kära genom att ofrivilligt bli simpla angivare och tjallare
            för den totalitära statens räkning.
          </p>
          <p xml:id="i-53qghCodFuVHu9CyZJtuKw">
            Men Stasis verksamhet begränsade sig inte bara till Östtyskland
            utan härjade i en lång rad andra länder, inte minst i Sverige.
            Den svenska säkerhetspolisen har tillgång till ett hemligstämplat
            material som berör personer som varit inblandade i Stasis verksamhet
            i vårt land. Detta är således i princip inte tillgängligt för
            någon utomstående att ta del av, med hänvisning dels till rikets
            säkerhet, dels till att enskilda personer skulle tänkas exponeras
            för fara och obehag om deras namn identifieras i samband med att
            sådana handlingar görs tillgängliga för utomstående. Detta är
            begripligt.
          </p>
          <p xml:id="i-NMcYGfcjz3iFSBuGdB5SvQ">
            Men i motsats till detta motiv för strikt sekretess står allmänhetens
            intresse av att få veta vad som förevarit av Stasiaktiviteter
            i vårt land, som kanske också berör dem personligen på ett sätt
            som de inte är medvetna om eller, i värsta fall, är inblandade
            i som angivare och därmed möjliga som delaktiga i kriminell verksamhet
            som rör misstanke om brott mot mänskligheten.
          </p>
          <p xml:id="i-2AKuqRPJ9BCwYGFbUAR7fJ">
            Runt om i världen pågår arbete med att dokumentera brott mot
            mänskligheten begångna av totalitära regimer. Sverige är naturligtvis
            också förpliktat att delta aktivt i detta arbete – inte minst
            sedan Europaparlamentet sedan den 2 april 2009 antog en resolution
            (RCB6-0165/2009) om Europas samvete och totalitära ideologier
            där man bland annat framhåller att ”tillgången till handlingar
            av personlig betydelse eller för vetenskaplig forskning fortfarande
            är orimligt begränsad i vissa medlemsstater 20 år efter det att
            de totalitära kommunistregimerna i Central- och Östeuropa föll.
            Parlamentet uppmanar samtliga medlemsstater att göra en verklig
            kraftansträngning för att öppna arkiv, däribland dem som tillhörde
            de tidigare säkerhets- och underrättelsetjänsterna.”
          </p>
          <p xml:id="i-7n2xJperuBn1WAhs9Mf5fd">
            Min tolkning av detta är att även svenska forskare måste ges
            bättre möjligheter än i dag att ta del av detta hemligstämplade
            material för att på vetenskaplig grund analysera vad Stasiaktiviteterna
            inneburit och medfört för nu levande människor i vårt land.
          </p>
          <p xml:id="i-P9LE78fCu5yFYeQEe1gax2">
            De sekretessbestämmelser som då reglerar detta i första hand
            torde vara aktuella för uppgifterna i de svenska Stasiarkiven
            är utrikessekretess, sekretess till skydd främst för intresset
            av att förebygga eller beivra brott samt vissa bestämmelser om
            sekretess till skydd för enskilda. Så kallad utrikessekretess
            gäller enligt 15 kap. 1 § offentlighets- och sekretesslagen (2009:400;
            OSL) för uppgifter som rör Sveriges förbindelser med en annan
            stat eller som i övrigt gäller en annan stat, mellanfolklig organisation,
            myndighet, medborgare eller juridisk person i en annan stat eller
            en statslös person, om det kan antas att det stör Sveriges mellanfolkliga
            förbindelser eller på något annat sätt skadar landet om uppgiften
            röjs.
          </p>
          <p xml:id="i-2ZTwwR8GgJ7sj1gjGxwsCV">
            Sekretess gäller vidare enligt 18 kap. 1 § OSL för uppgifter
            som hänför sig till bland annat förundersökning i brottmål eller
            till en angelägenhet som avser användning av tvångsmedel i brottmål
            eller i annan verksamhet för att förebygga brott, om det kan antas
            att syftet med beslutade eller förutsedda åtgärder motverkas eller
            den framtida verksamheten skadas om uppgiften röjs.
          </p>
          <p xml:id="i-8U9FpWUd3tyu15Pvk2mAX7">
            Sekretess gäller vidare för uppgifter som hänför sig till bland
            annat underrättelseverksamhet enligt 3 § polisdatalagen (1998:622)
            eller Säkerhetspolisens verksamhet i övrigt för att förebygga
            eller avslöja brott mot rikets säkerhet eller förebygga terroristbrott
            enligt 2 § lagen (2003:148) om straff för terroristbrott, om det
            inte står klart att uppgiften kan röjas utan att syftet med beslutade
            eller förutsedda åtgärder motverkas eller den framtida verksamheten
            skadas (18 kap. 2 § första stycket OSL). Med underrättelseverksamhet
            avses i detta sammanhang sådan polisverksamhet som består i att
            samla, bearbeta och analysera information för att klarlägga om
            brottslig verksamhet har utövats eller kan komma att utövas och
            som inte utgör förundersökning. I likhet med förundersökningssekretessen
            följer sekretessen i dessa fall med en uppgift som lämnas till
            en annan myndighet. I motsats till förundersökningssekretessen
            gäller dock sekretessen med ett så kallat omvänt skaderekvisit,
            det vill säga att utgångspunkten är att uppgifterna är hemliga.
            Vidare gäller sekretessen som huvudregel under längre tid, nämligen
            i högst 70 år. Sekretessen gäller dock inte för uppgifter som
            hänför sig till verksamhet hos Säkerhetspolisen och som har förts
            in i en allmän handling före 1949.
          </p>
          <p xml:id="i-LJvXDPMvveLWoC7cefF8dB">
            Det finns emellertid inga aktuella bestämmelser i OSL som särskilt
            tar sikte på forskares möjligheter att ta del av sekretessbelagda
            uppgifter. Forskares möjligheter bedöms i stället med utgångspunkt
            i de generella bestämmelserna i lagen, det vill säga att huvudprincipen
            är en sekretess för sådana uppgifter som sträcker sig 70 år tillbaka
            i tiden. Denna tid förefaller orimligt lång för att exempelvis
            nu levande personers vittnesbörd om sakförhållanden kring Stasiverksamhet
            i Sverige under efterkrigstiden till dess att Östtyskland upplöstes
            på bästa sätt kan garanteras kunna komma forskningen till del.
          </p>
          <p xml:id="i-LCKEYtECYXam6rJCBYUAbV">
            En översyn av huvudregeln om 70 års sekretess för uppgifter i
            OSL och polisdatalagen bör därför enligt mitt förmenande göras
            med utgångspunkten att en generellt kortare tid av sekretess kanske
            är möjlig som standard. Detta för att forskare inte ska riskera
            att förlora alltför många ovärderliga vittnesmål om möjliga brott
            som begåtts mot mänskligheten – vittnesmål som annars riskerar
            att följa med vittnena i graven med en alltför lång generell tid
            av sekretess, så som gäller i dag.
          </p>
          <p xml:id="i-APZr1WUFHrMN54xLAzCHh4">
            Det anordnades bland annat ett seminarium på detta tema i Sveriges
            riksdag den 15 maj 2013 där forskare och riksdagsledamöter deltog
            i en paneldebatt. I egenskap av socialdemokrat och ordförande
            för justitieutskottet deltog då ledamoten Morgan Johansson. När
            det gällde frågan om en översyn av sekretessregler för hemliga
            arkiv, och då inte minst aktuella tidslängder för sekretessens
            giltighet visavi behov för forskare att på ett rimligt sätt kunna
            ta del av sådant material för en oberoende granskning av möjliga
            brott mot mänskligheten, öppnade ledamoten Johansson för en översyn
            av om inte dessa långa tider kunde kortas i demokratins och de
            mänskliga rättigheternas tjänst.
          </p>
          <p xml:id="i-TQ9mdFXFaPsmTu3GemGgYb">
            Min fråga till justitie- och migrationsminister Morgan Johansson
            blir därför om han nu i egenskap av ansvarig minister är beredd
            att ta initiativ till en sådan översyn av aktuellt regelverk.
          </p>
          <p xml:id="i-FHKhrzo2xbj19Q8yC5YAQ2">
            Jag undrar också om ministern avser att vidta några åtgärder
            för att vi i Sverige i övrigt ska tillgodose Europaparlamentets
            resolution från 2009 om att underlätta i medlemsstaterna att dokumentera
            brott mot mänskligheten begångna av totalitära regimer.
          </p>
        </div>
      </div>
    </body>
  </text>
</TEI>
