<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0502">
  <teiHeader>
    <fileDesc>
      <titleStmt>
        <title>Interpellation 2014/15:502 av Hans Wallmark (M)</title>
        <author>Hans Wallmark (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:502 av Hans Wallmark (M) till Peter Hultqvist (S), försvarsminister om Breddning av det nordiska försvarssamarbetet</title>
          <idno type="rdwebb">H210502</idno>
          <ref type="dokument_url_text">http://data.riksdagen.se/dokument/H210502/text</ref>
          <ref type="dokument_url_html">http://data.riksdagen.se/dokument/H210502</ref>
          <ref type="dokumentstatus_url_xml">http://data.riksdagen.se/dokumentstatus/H210502</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KTYc2rBrcxPNyJRR5s4dQD</idno>
            <persName>Försvarsminister Peter Hultqvist</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <persName>Hans Wallmark</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-CJNe4KFGe424BqEjYM4ScW">
          <note>Interpellationen är återtagen</note>
        </correspAction>
        <correspAction type="sent" xml:id="i-EcZqN6q2it5JvEBSpyEpFN" corresp="i-9xarzmckV5SS8EyJPN5b3x">
          <date when="2015-04-10"/>
        </correspAction>
        <correspAction type="received" xml:id="i-QWDieEsLqATrvy4M9KTkS9" corresp="i-KTYc2rBrcxPNyJRR5s4dQD">
          <date when="2015-04-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Lt6TS1v31onULt4fDkMA2e">
            Interpellation 2014/15:502 Breddning av det nordiska försvarssamarbetet
            av Hans Wallmark (M) till Försvarsminister Peter Hultqvist (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MkLiE7aibkLsEzQSRrkYMN">
            Sverige och Finland har de senaste åren fördjupat sitt försvarssamarbete
            inom ramen för det nordiska samarbetet Nordefco, men även bilateralt.
            Under alliansregeringen tog Sveriges försvarsminister Karin Enström
            och Finlands försvarsminister Carl Haglund initiativ till den
            gemensamma handlingsplanen för försvarspolitiskt samarbete, som
            nu presenterades den 17 februari i år.
          </p>
          <p xml:id="i-UW9bE2YqPvHiA6EBD7asN2">
            Handlingsplanen är en naturlig fördjupning av det positiva samarbetet
            som Sverige och Finland har utvecklat de senaste åren. Bra exempel
            är cross-border training – flygsamarbetet mellan Sverige, Norge
            och Finland som möjliggör stora och komplexa övningar där vi får
            testa Försvarsmaktens kompetens mot motsvarande förmågor hos våra
            grannländer. Amfibieregementet på Berga har sedan flera år tillbaka
            ett fördjupat samarbete med sin finska motsvarighet, Nylands brigad.
          </p>
          <p xml:id="i-7J3ZRy77dYccdjffDNe16g">
            I den färdiga rapporten finns flera intressanta förslag på hur
            Sverige och Finland ytterligare kan fördjupa samarbetet genom
            till exempel att utveckla en marin enhet för krishantering, utveckla
            flygsamarbetet genom gemensamt utnyttjande av flygbaser och även
            gå vidare på armésidan med ett gemensamt brigadkoncept. Viktiga
            förutsättningar för det fördjupade samarbetet är att lagstiftningen
            harmonieras och att möjligheterna till säker kommunikation garanteras.
          </p>
          <p xml:id="i-RWk1BUzYfWJcPWDFL3K54b">
            Ett liknande, men inte lika långtgående, försvarssamarbete med
            Danmark har även presenterats. Samarbetet med Danmark inkluderar
            bland annat utbyte av hemlig information, ömsesidig tillgång till
            varandras territorialvatten och luftrum samt tillgång till respektive
            lands marin- och flygbaser för tankning och övning. Dessutom vill
            man se ett ökat samarbete inom luft- och sjöövervakning.
          </p>
          <p xml:id="i-WvKTP74Bh1sQEXXbPj4WYW">
            Det är viktigt att de erfarenheter som Sverige får från de svensk-finska
            och svensk-danska samarbetena även används för att fördjupa samarbetet
            med andra stater i Sveriges närområde, som till exempel Tyskland,
            Polen, Estland, Lettland och Litauen, detta inte minst för att
            kunna förbättra förmågan ge och ta emot hjälp i händelse av kris
            enligt solidaritetsförklaringens principer. Något som den nuvarande
            regeringen också trycker på i sin regeringsförklaring.
          </p>
          <p xml:id="i-WHton3VM6rz7KSSyPA88qo">
            10 april noterar försvarsminister Peter Hultqvist tillsammans
            med fyra övriga regeringsföreträdare från de nordiska länderna
            i ett gemensamt inlägg i norska Aftenposten:
          </p>
          <p xml:id="i-VyoYFRVmQMqWAoYpbLyFQ2">
            "Den russiske øvings- og etterretningsvirksomheten i vårt nærområde
            øker. Det merkes tydelig i Østersjøregionen. Den russiske propagandaen
            og den politiske manøvreringen bidrar til å så splid mellom landene,
            og i organisasjoner som NATO og EU. Det ligger et stort ansvar
            på Russland for å snu denne negative utviklingen.
          </p>
          <p xml:id="i-PMAVX9DszWef51efsNU934">
            De nordiske landene møter denne situasjonen med solidaritet og
            fordypet samarbeid. Det nordiske samarbeidet hviler på et felles
            verdigrunnlag og en vilje til å håndtere utfordringer sammen.
          </p>
          <p xml:id="i-Ecwwuy3r5sxTS4EpEuvNXz">
            Med utgangspunkt i ulik organisasjonstilhørighet samarbeider
            vi nært innenfor rammen av NATO og EU. Vi har et defensivt utgangspunkt.
            Vi vil styrke stabiliteten i det nordlige Europa, og tar avstand
            fra trusler og bruk av militære maktmidler."
          </p>
          <p xml:id="i-SAcMZThDb5QdJADvikEUmK">
            Konkret landas i slutsatsen att länderna kan bli bättre på att
            utbyta luftrumsinformation samt erfarenhetsutväxling ifråga om
            cyberhot. Det handlar också om gemensam träning och utbildning.
            Det får ju sägs vara bra steg i rätt riktning.
          </p>
          <p xml:id="i-8UtRYrTjDjxHoFAwuLwV4g">
            Därför vill jag ställa följande fråga till försvarsminister Peter
            Hultqvist.
          </p>
          <p xml:id="i-GPxdgs1fY9RKAWnEobL1Bt">
            Hur avser försvarsministern använda de erfarenheter vi får av
            det svensk-finska försvarssamarbetet och även utbytet inom ramen
            för NORDEFCO för att på ett konkret sätt fördjupa samarbetet med
            andra viktiga länder i närområdet som Tyskland, Polen, Estland,
            Lettland och Litauen?
          </p>
        </div>
      </div>
    </body>
  </text>
</TEI>
