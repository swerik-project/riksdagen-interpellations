<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0519">
  <teiHeader>
    <fileDesc>
      <titleStmt>
        <title>Interpellation 2014/15:519 av Mattias Bäckström Johansson (SD)</title>
        <author>Mattias Bäckström Johansson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:519 av Mattias Bäckström Johansson (SD) till Ibrahim Baylan (S), statsråd om Kärnkraftens förutsättningar</title>
          <idno type="rdwebb">H210519</idno>
          <ref type="dokument_url_text">http://data.riksdagen.se/dokument/H210519/text</ref>
          <ref type="dokument_url_html">http://data.riksdagen.se/dokument/H210519</ref>
          <ref type="dokumentstatus_url_xml">http://data.riksdagen.se/dokumentstatus/H210519</ref>
          <ref type="downloadurl">https://mhdownload.riksdagen.se/VOD1/PAL169/2442206290017059321_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/karnkraftens-forutsattningar_H210519</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5JKbBodBpCZ1A4ajEWCxPv</idno>
            <persName>Mattias Bäckström Johansson</persName>
            <state ref="Q504069" type="partyAffiliation">
              <desc>SD</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Ibrahim Baylan</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-RYjB1z8nwqppK9LyGRKwrQ">
          <note>Interpellationen är besvarad</note>
        </correspAction>
        <correspAction type="sent" xml:id="i-MXDoKBURf7tX1P5jZKkLhX" corresp="i-5JKbBodBpCZ1A4ajEWCxPv">
          <date when="2015-04-16"/>
        </correspAction>
        <correspAction type="received" xml:id="i-QjioTFAd4HwJmVwRhqScNZ" corresp="i-A6T9WoUzRwW8LUK52znHwX">
          <date when="2015-04-21"/>
        </correspAction>
        <correspAction type="answered" xml:id="i-PSn48C7b5q17xas83FFCNo">
          <date when="2015-04-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5tFmPAbBCWUQHmYyNJEqWN">
            Interpellation 2014/15:519 Kärnkraftens förutsättningar av Mattias
            Bäckström Johansson (SD) till Statsrådet Ibrahim Baylan (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NSRRuxsGvzTbJc7VQg3of5">
            Sverige som industrination är beroende av såväl konkurrenskraftiga
            priser på elenergi som tillgång på elenergi under årets alla timmar.
            Det är även därför som vattenkraften tillsammans med kärnkraften
            utgör basen i det svenska energisystemet. Kärnkraften står i dag
            för nästan hälften av Sveriges elproduktion och kommer inom överskådlig
            framtid att utgöra en grundpelare för svensk energiförsörjning.
            Att försöka straffskatta bort just kärnkraften är ett direkt hot
            mot sysselsättning och tillväxt inom den energiintensiva industrin.
            Hela den svenska basindustrin är beroende av stabila elpriser
            för att bibehålla sin konkurrenskraft gentemot omvärlden.
          </p>
          <p xml:id="i-DNBVmSVx8W5jcNN1Jot7kV">
            Sverigedemokraterna välkomnar regeringens arbete med en energikommission
            vars syfte är att skapa en långsiktigt hållbar energiöverenskommelse.
            Vi välkomnar det då vår uppfattning är att det är överordnat att
            nå fram till ett samarbete kring energifrågorna som borgar för
            en bred parlamentarisk majoritet som kan bestå under betydligt
            längre tid än enstaka mandatperioder. Detta är något som är av
            stor vikt såväl för Sverige som industrination som för vårt näringsliv
            i stort.
          </p>
          <p xml:id="i-SuTPvxSVgjHT1VX2f8Fnan">
            Den energikommission som regeringen tillsatt ska enligt direktiven
            främst ha fokus på elförsörjningen efter år 2025, då ett eller
            flera kärnkraftverk bedöms ha lagts ned av åldersskäl. Detta utgör
            således ett dimensionerande scenario för kommissionen. Jämte energikommissionens
            arbete sker en rad olika förändringar, vilket samtidigt kraftigt
            påverkar förutsättningarna på elmarknaden fram till 2025.
          </p>
          <p xml:id="i-NJJiLFNJNcX7gYyBhWQHm">
            För kärnkraftens vidkommande har avgiften till Kärnavfallsfonden
            höjts från 2,2 öre per kilowattimme till 4 öre, vilket sker på
            basis av konservativa antaganden och vilket även är rimligt för
            medborgarnas räkning, då det inte ska läggas över på skattekollektivet
            om medel saknas – en princip och ett förfarande som även borde
            råda på liknande grunder för andra produktionsslag och verksamheter.
            Samtidigt återkommer man nu med skattehöjning på 16,78 procent
            på termisk effekt i kärnkraftverk i ett läge där energipriserna
            fallit kraftigt sedan den senaste höjningen av effektskatten.
            Detta ger sammantaget med dessa ökningar en kostnad med avgifter
            och skatter på 11–13 öre per kilowattimme, vilket inte är en ovidkommande
            del av det rådande systempriset på elenergi.
          </p>
          <p xml:id="i-PhmQ5QNr3mcDAkBvca4KeB">
            Sedan regeringen tillträdde har man även aviserat en ambitionshöjning
            i elcertifikatssystemet, trots att det inte råder brist på vare
            sig elenergi eller effekt. Detta kan även få till följd att man
            försvårar situationen, då nytillkomna produktionsenheter troligen
            tas ur drift innan de sista av de befintliga kärnkraftverken tas
            ur drift. Samtidigt sätts befintliga produktionsenheter, som inte
            är berättigade till elcertifikat, under en hårdare ekonomisk press,
            vilket riskerar att medföra att fullt funktionsdugliga anläggningar
            läggs ned av företagsekonomiska skäl till förmån för nya som är
            subventionerade av elkonsumenterna.
          </p>
          <p xml:id="i-PHGco5KXB3emgqmkYYTGut">
            Regeringens förda politik riskerar, enligt vår uppfattning, att
            underminera det arbete och de problemställningar som energikommissionen
            har att se över. Företrädare för regeringen har även sedan tidigare
            uttryckt en ambition om att med ekonomiska styrmedel tillse att
            kärnkraften blir olönsam, vilket ska resultera i att ett flertal
            svenska kärnkraftsreaktorer ska stängas under mandatperioden.
            Med den politik som regeringen nu för, och med beaktande av det
            pris som råder för elenergi, är det svårt att inte göra tolkningen
            att regeringen försöker föregå energikommissionens arbete på ett
            sätt som snävar in handlingsutrymmet.
          </p>
          <p xml:id="i-GbXo8CQB3EZFHMPmNRDvzS">
            Jag vill därför fråga statsrådet:
          </p>
          <p xml:id="i-DQhbcGkH2wd5NA3G1JMYHE">
            Hur ser statsrådet på frågan huruvida regeringens agerande riskerar
            att tidigarelägga det scenario som energikommissionen ska ha sitt
            fokus på, vilket bygger på effektsituationen efter 2025?
          </p>
          <p xml:id="i-41a2JL4LybLpBJksEqzYao">
            Är det statsrådets och regeringens vilja att med ekonomiska styrmedel
            tillse att kärnkraftverk stängs i förtid?
          </p>
        </div>
      </div>
    </body>
  </text>
</TEI>
