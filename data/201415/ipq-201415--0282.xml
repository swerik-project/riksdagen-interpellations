<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0282">
  <teiHeader>
    <fileDesc>
      <titleStmt>
        <title>Interpellation 2014/15:282 av Penilla Gunther (KD)</title>
        <author>Penilla Gunther (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:282 av Penilla Gunther (KD) till Mikael Damberg (S), närings- och innovationsminister om Jernhusens konkurrens med privata bolag</title>
          <idno type="rdwebb">H210282</idno>
          <ref type="dokument_url_text">http://data.riksdagen.se/dokument/H210282/text</ref>
          <ref type="dokument_url_html">http://data.riksdagen.se/dokument/H210282</ref>
          <ref type="dokumentstatus_url_xml">http://data.riksdagen.se/dokumentstatus/H210282</ref>
          <ref type="downloadurl">https://mhdownload.riksdagen.se/VOD1/PAL169/2442207020017388221_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/jernhusens-konkurrens-med-privata-bolag_H210282</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DJgH7q21vrKJDYHFpgpTiX</idno>
            <persName>Penilla Gunther</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Mikael Damberg</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-FaTifF5SWCPpsazvboTNAo">
          <note>Interpellationen är besvarad</note>
        </correspAction>
        <correspAction type="sent" xml:id="i-5wTZBTgfVkJ2Lo4ACBBYi2" corresp="i-DJgH7q21vrKJDYHFpgpTiX">
          <date when="2015-02-11"/>
        </correspAction>
        <correspAction type="received" xml:id="i-CbSjByvgtp8Ch14RX92KjQ" corresp="i-Spsbo7A5zikEeUY3JEYcNV">
          <date when="2015-02-13"/>
        </correspAction>
        <correspAction type="answered" xml:id="i-KyvBoYNnEGnwb2oDxg7J4e" corresp="i-Spsbo7A5zikEeUY3JEYcNV">
          <date when="2015-03-10"/>
        </correspAction>
        <correspContext corresp="i-KyvBoYNnEGnwb2oDxg7J4e">
          <ref type="record" target="prot-201415--069">Protokoll 2014/15:69 Tisdagen den 10 mars</ref>
          <ref type="recordSection" target="unsetDivId">Svar på interpellation 2014/15:282 om Jernhusens konkurrens med privata bolag</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-V6fNEfRbmQPak5xKM2qNf">
            Interpellation 2014/15:282 Jernhusens konkurrens med privata
            bolag av Penilla Gunther (KD) till Närings- och innovationsminister
            Mikael Damberg (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BE7rdqiUuQZGJQmABuTgG6">
            Utomhusreklam är marknadsföring genom till exempel affischering
            och annonstavlor utomhus, i offentliga miljöer, eller i och på
            bussar i kollektivtrafik. Privata aktörer tecknar avtal om att
            hyra plats på exempelvis en stads busskurer och hållplatser eller
            på gator och torg. Reklamföretaget får därmed rätt att placera
            annonstavlor på dessa platser. Detta utrymme hyrs sedan ut som
            reklamyta till annonsörer. Den svenska marknaden för utomhusreklam
            fungerar väl och på marknaden finns idag ett flertal privata aktörer.
          </p>
          <p xml:id="i-FyG7oDt8By6m2CEutTjYza">
            Jernhusen AB är ett helägt statligt fastighetsbolag och bildades
            ur SJ i januari 2001. Jernhusen äger, utvecklar och förvaltar
            stationer, stationsområden, underhållsdepåer samt gods- och kombiterminaler
            längs den svenska järnvägen. Fastighetsbolaget har i och runt
            sina fastigheter egna reklamytor. Dessa drivs tillsammans med
            privata aktörer från reklammarknaden.
          </p>
          <p xml:id="i-ChiqgMhY2UgcnBvo8mr6zE">
            Hösten 2014 inledde Trafikverket en upphandling av reklamytor
            på plattformar och plattformsförbindelser. I upphandlingen deltog
            fyra aktörer, varav det statliga fastighetsbolaget Jernhusen var
            en. Jernhusens anbud lämnades in i samverkan med en privat aktör
            från reklammarknaden. Upphandlingen avslutades den 22 januari
            2015 och avtal skrevs då mellan Trafikverket och Jernhusen. Avtalet
            löper över 7 år dvs. fram till och med 2022-03-31.
          </p>
          <p xml:id="i-L7g5LwbSXQadWHBmedzFNc">
            I upphandlingen bjöd Jernhusen högre i garanterad ersättning
            för användning av reklamytorna än vad de privata reklamaktörerna
            bjöd. Samtidigt erbjöd sig Jernhusen att initialt etablera och
            investera i väsentligt färre reklamytor än vad övriga anbudsgivare
            gjorde, därtill hade fastighetsbolaget inte någon beslutad fortsatt
            etableringsplan för plattformarna. I avtalet med Trafikverket
            framgår att Jernhusen valde att erbjuda sina tjänster i princip
            utan vinstmarginaler eller t.o.m. med betydande förlust.
          </p>
          <p xml:id="i-UfdkXTsimt2JuE6tU2DqLA">
            Av agerande och anbud framstår det som om Jernhusen beslutat
            att köpa sig ensamrätt för en delmarknad av den svenska reklammarknaden,
            nämligen tågstationspubliken. Tillsammans med Jernhusens egna
            reklamytor kan deras ställning betraktas som ett monopol. Och
            det finns ett flertal problem med detta.
          </p>
          <p xml:id="i-LfGyy8AL8jZugTF8AgHHUG">
            Jernhusens deltagande i Trafikverkets upphandling rymmer frågetecken
            med konkurrensrättslig bäring. I statens ägarpolicy och riktlinjer
            för företag med statligt ägande står det särskilt skrivet om konkurrensbegränsande
            offentlig säljverksamhet. Ett statligt ägt bolag får i en verksamhet
            av kommersiell eller ekonomisk natur inte tillämpa ett visst förfarande
            om det snedvrider förutsättningarna för en effektiv konkurrens
            eller om det hämmar förekomsten eller utvecklingen av en sådan
            konkurrens. Jernhusens etablering som en aktör på marknaden för
            reklamytor och bolagets deltagande i upphandling skulle sannolikt
            falla under dessa konkurrensregler.
          </p>
          <p xml:id="i-FUDzQ4fMjTPe6QzVPPwTVW">
            Jernhusens samverkan med en privat aktör riskerar att vara ett
            agerande i strid mot statsstödsreglerna. Genom samarbetet har
            det statliga fastighetsbolaget Jernhusen etablerat sig som en
            konkurrenskraftig medieaktör med erbjudanden som vinstdrivande
            privata företag har svårt att konkurrera med. I avtalet med Trafikverket
            framgår det att Jernhusen erbjuder sina tjänster utan vinstmarginaler,
            men med samma risk som vilken annan aktör som helst hade behövt
            ta. Den privata aktören som Jernhusen samverkar med slipper dock
            den föreliggande risken eftersom den aktören inte är koncessionshavare.
            Den privata aktören har dock möjlighet att ta del av vinsten.
            Upplägget för samverkan riskerar att strida mot statsstödsreglerna
            genom samarbete med en privat aktör på särskilt förmånliga villkor.
          </p>
          <p xml:id="i-BDSQGtymzLFmLNJJaJcmMy">
            Jernhusens och den privata aktörens gemensamma anbud är förmodligen
            inte heller förenligt med konkurrensrätten. Genom tjänstekoncessionen
            med Trafikverket har statliga Jernhusen numera monopol på reklam
            för hela tågtrafikpubliken. Den privata aktörens roll i samarbetet
            är i praktiken av tydlig underleverantörskaraktär. Vad jag förstår
            har Jernhusen och den privata aktören enats om att Jernhusen lämnar
            anbudet för dem båda, medan den privata aktören har åtagit sig
            att inte lämna något eget anbud. Uppgörelsen, i vilken den privata
            aktören åtar sig att inte lämna något eget anbud, torde inte vara
            förenlig med konkurrensrättsliga regler.
          </p>
          <p xml:id="i-PAwQCkreN1ca33Jm1k3KuR">
            Att statliga Jernhusen, i samverkan med en privat aktör som underleverantör,
            i praktiken utgör bank och risktagare i ett för det statliga bolaget
            verksamhetsfrämmande avtal värt betydande belopp går att ifrågasätta.
            Jernhusen har övertolkat verksamhetsbeskrivningen att ”utveckla,
            förvalta och äga fastigheter”. Medborgarnas tillgångar riskeras
            genom en marknadsetablering på en fullt fungerande marknad, och
            det statliga fastighetsbolaget Jernhusen tar med liten möjlighet
            till vinst en betydande ekonomisk risk.
          </p>
          <p xml:id="i-NM7Wtfw8k9z2jacobvhS33">
            Med anledning av det som har framförts vill jag fråga näringsminister
            Mikael Damberg följande:
          </p>
          <p xml:id="i-GnYgCEuWpWvQanaVE5ztoB">
            På vilket sätt tänker näringsministern säkerställa att statliga
            Jernhusen – och andra statliga bolag – följer den konkurrenslagstiftning
            som riksdagen har beslutat skall gälla?
          </p>
        </div>
      </div>
    </body>
  </text>
</TEI>
