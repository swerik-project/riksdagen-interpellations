<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0605">
  <teiHeader>
    <fileDesc>
      <titleStmt>
        <title>Interpellation 2014/15:605 av Annika Qarlsson (C)</title>
        <author>Annika Qarlsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:605 av Annika Qarlsson (C) till Klimat- och miljöminister Åsa Romson (MP) om Den småskaliga vattenkraften</title>
          <idno type="rdwebb">H210605</idno>
          <ref type="dokument_url_text">http://data.riksdagen.se/dokument/H210605/text</ref>
          <ref type="dokument_url_html">http://data.riksdagen.se/dokument/H210605</ref>
          <ref type="dokumentstatus_url_xml">http://data.riksdagen.se/dokumentstatus/H210605</ref>
          <ref type="downloadurl">https://mhdownload.riksdagen.se/VOD1/PAL169/2442206140016087821_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/den-smaskaliga-vattenkraften_H210605</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ST3KmJ7dwych9bUEkWZEu6</idno>
            <persName>Klimat- och miljöminister Åsa Romson</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-ST3KmJ7dwych9bUEkWZEu6</idno>
            <persName>Klimat- och miljöminister Åsa Romson</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <persName>Annika Qarlsson</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-SFYERW8A1tjv65UEFqYeZz">
          <note>Interpellationen är besvarad</note>
        </correspAction>
        <correspAction type="sent" xml:id="i-GJLeR2tAPhSoYF3Q88LdkM" corresp="i-NRb4HpaQ87qUwhLNcKt7Gz">
          <date when="2015-05-18"/>
        </correspAction>
        <correspAction type="received" xml:id="i-CgRHJdMwNmAtZHbfGnnx7n" corresp="i-ST3KmJ7dwych9bUEkWZEu6">
          <date when="2015-05-20"/>
        </correspAction>
        <correspAction type="answered" xml:id="i-R8WbddYjPzRfGFG9FuAMCm">
          <date when="2015-06-05"/>
        </correspAction>
        <correspAction type="answered" xml:id="i-Kzi8mTNNpPPSPVMTv5hMZx" corresp="i-ST3KmJ7dwych9bUEkWZEu6">
          <date when="2015-06-05"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6zsxJfJ1VwW1cK8qTbGLv9">
            Interpellation 2014/15:605 Den småskaliga vattenkraften av Annika
            Qarlsson (C) till Klimat- och miljöminister Åsa Romson (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5bddUNZF8rMKKmgViWWMDe">
            Vattenkraften är en viktig del av den svenska elproduktionen,
            inte minst för att den är förnybar och fossilfri. Det mesta av
            vattenkraften produceras i stora anläggningar, men det finns också
            många mindre kraftverk som bidrar till vår elförsörjning.
          </p>
          <p xml:id="i-7CeGjopRSekMYZ5bHwCvG5">
            Centerpartiets mål är ett helt förnybart energisystem. I den
            strävan spelar vattenkraften en betydande roll. Det är därför
            med sorg vi ser hur en passiv regering lägger en död hand över
            utvecklingen och tillåter enskilda myndigheter att skrämma små
            näringsidkare som driver vattenkraftverk i liten skala, trots
            att de inte gjort något fel.
          </p>
          <p xml:id="i-Faqrm7L13QuQ5qpZp4ERyU">
            En kartläggning gjord av riksdagens utredningstjänst visar att
            situationen är särskilt allvarlig i Västra Götaland. Staten är
            mest nitisk i denna del av landet. Centerpartiet får många brev
            från småföretagare i Västsverige. De vädjar om hjälp efter att
            de fått brev från länsstyrelsen, där myndigheten uppmanar kraftägarna
            att söka nya tillstånd enligt miljöbalken. Om det inte verkställs
            väntar dryga böter.
          </p>
          <p xml:id="i-4TP5xqE6XuK8vCmR91YYFn">
            Ett tillstånd med miljöprövning är mycket omfattande och dyrt.
            Det medför kostnader som inte står i proportion till intäkterna
            från verksamheten. Dessa krav riktas till kraftverk som varit
            i bruk i flera generationer, till företag som haft tillstånd i
            decennier. Landshövding Lars Bäckström har lovat att tala med
            regeringen om problemet, men trots det har inget hänt.
          </p>
          <p xml:id="i-EViXLSKFm7Z9eyV1eFg1rY">
            Kvarndammar och vattenhjul har funnits i århundranden och är
            en naturlig del av landskapet och kulturmiljön. Men de äldre anläggningarna
            behöver moderniseras, vilket kan ge både mer el och samtidigt
            mindre miljöpåverkan. Det finns flera goda exempel där man lyckats
            med detta.
          </p>
          <p xml:id="i-PjwAxvaw9u7VttRfHaZdHS">
            Dock har inte lagstiftningen hunnit med. Beslut i miljödomstolarna
            har gett länsstyrelserna rätt att kräva stora, dyra nyprövningar
            och åtgärder som ska bekostas av ägarna, med hot om vite om så
            inte sker. Den nuvarande osäkerheten och myndigheternas oförutsägbara
            – i vissa fall orimliga – agerande är mycket bekymmersamt. Miljöförbättringar
            måste kunna ske utan att kraven på kartläggning är sådana att
            verksamheterna drivs i konkurs.
          </p>
          <p xml:id="i-7vTiJV6L7XP2noPBGHouDF">
            För att se över situationen tillsatte alliansregeringen den så
            kallade Vattenverksamhetutredningen. Det finns olika uppfattningar
            bland de berörda, men alla är eniga om att det behövs en ny lagstiftning.
            Sedan den rödgröna regeringen tillträdde har utredningens förslag
            legat på miljöminister Åsa Romsons bord. Men det enda som hörs
            från miljöministern är den passiva byråkratins förhalande maktspråk:
            ”Beredning pågår”.
          </p>
          <p xml:id="i-V9vG2DbXcgY8gqZ2LWSdHy">
            Så medan man funderar i Rosenbad låter regeringen de förnedrande
            processerna fortsätta. Människor får utan förvarning besked om
            att den damm som funnits på platsen i flera generationer är olaglig.
            Ägarna hotas med förbud eller kostnader på hundratusentals kronor.
            De får veta att de ska infinna sig hos polisen för att skriva
            under papper. Detta är personer som i många fall är beredda att
            göra de miljöförbättringar som krävs, om rimliga villkor ges.
            I dag får de aldrig chansen.
          </p>
          <p xml:id="i-XK3rtJonVyQDopSDRoUBuA">
            Nya regler behöver tas fram i samarbete med berörda branscher,
            kommuner och organisationer, så att miljö, energi och äganderätt
            samspelar på ett rättssäkert sätt. Centerpartiet kräver därför
            att till dess att de nya reglerna är på plats måste regeringen
            se till att det införs ett omedelbart stopp på länsstyrelsernas
            nyprövningar av befintlig verksamhet.
          </p>
          <p xml:id="i-XKsMuH89gzUwAA4FLvTCRN">
            Människor ute i landet ska inte behöva se sina livsverk försvinna
            och sina besparingar gå upp i rök för att Åsa Romson inte anser
            sig ha tid att rädda den småskaliga vattenkraften i Sverige.
          </p>
          <p xml:id="i-FiN6ZTjUhWqicocwodqBrT">
            Min fråga till klimat- och miljöminister Åsa Romson är:
          </p>
          <p xml:id="i-NLAL7YCcv3bkp6mdo1UAXx">
            Är ministern och regeringen beredd att införa ett omedelbart
            stopp på länsstyrelsens nyprövningar tills ny lagstiftning rörande
            småskalig vattenkraft är på plats?
          </p>
        </div>
      </div>
    </body>
  </text>
</TEI>
