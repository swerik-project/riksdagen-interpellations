<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0021">
  <teiHeader>
    <fileDesc>
      <titleStmt>
        <title>Interpellation 2014/15:21 av Hans Linde (V)</title>
        <author>Hans Linde (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:21 av Hans Linde (V) till Margot Wallström (S), utrikesminister om Sveriges politik för ett fritt Palestina och fred i Mellanöstern</title>
          <idno type="rdwebb">H21021</idno>
          <ref type="dokument_url_text">http://data.riksdagen.se/dokument/H21021/text</ref>
          <ref type="dokument_url_html">http://data.riksdagen.se/dokument/H21021</ref>
          <ref type="dokumentstatus_url_xml">http://data.riksdagen.se/dokumentstatus/H21021</ref>
          <ref type="downloadurl">https://mhdownload.riksdagen.se/VOD1/PAL169/2442207060018295521_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/sveriges-politik-for-ett-fritt-palestina-och_H21021</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <persName>Utrikesminister Margot Wallström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <persName>Hans Linde</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-NXaNXtKYte3RbKqUdE7f2s">
          <note>Interpellationen är besvarad</note>
        </correspAction>
        <correspAction type="sent" xml:id="i-NPDzsmTRGtSmcM9hK4kp4f" corresp="i-K3yJ7rruozYUK99nj91ffc">
          <date when="2014-10-10"/>
        </correspAction>
        <correspAction type="received" xml:id="i-WjXSnVr7hc65f6ftSVaUQN" corresp="i-aihY66rhb8LqCkSn8GhKt">
          <date when="2014-10-14"/>
        </correspAction>
        <correspAction type="answered" xml:id="i-CkEJCwoUDrRfZtrjQmcbih" corresp="i-aihY66rhb8LqCkSn8GhKt">
          <date when="2014-11-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6SsKJK2UtbTg642qJaSdrU">
            Interpellation 2014/15:21 Sveriges politik för ett fritt Palestina
            och fred i Mellanöstern av Hans Linde (V) till Utrikesminister
            Margot Wallström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2a9JX3fQoa6CJpDQ98FRkR">
            Israels ockupation av Palestina har skapat en av världens mest
            segdragna konflikter. Sedan sexdagarskriget 1967 har Israel ockuperat
            Gazaremsan, Västbanken och östra Jerusalem i strid mot folkrätten.
          </p>
          <p xml:id="i-NEb9sYY2a7B1BcxMuEyPjA">
            Konflikten mellan Israel och Palestina är inte en konflikt mellan
            jämlika parter. Israel är en av världens största krigsmakter vars
            militärapparat understöds av USA, och landet har ett större ansvar,
            enligt folkrätten, i egenskap av ockupationsmakt. Samtidigt är
            det viktigt att understryka att folkrättens regelverk, bland annat
            förbudet mot attacker mot civila, omfattar samtliga parter.
          </p>
          <p xml:id="i-Fn8V1BbmNWYFQoisnXufTu">
            Fred förutsätter en tvåstatslösning: att Israel och Palestina
            kan existera som två fria och demokratiska stater inom erkända
            gränser och att båda staternas säkerhet garanteras. Tyvärr blir
            en tvåstatslösning alltmer avlägsen för var dag som går.
          </p>
          <p xml:id="i-GQa2dBfymSVV4FJSVQro5g">
            Israels övergrepp mot de mänskliga rättigheterna, folkrätten
            och det palestinska folket inte bara fortsätter utan blir dessutom
            allt grövre. Blockaden av Gazaremsan fortskrider och i sommar
            har vi sett hur Israel återigen urskillningslöst beskjutit Gazas
            1,8 miljoner invånare. Den mur som sedan länge har fördömts av
            FN fortsätter att byggas. Antalet illegala bosättningar på ockuperad
            mark fortsätter att växa trots löften om motsatsen, och fördrivningen
            av palestinier från östra Jerusalem ökar. Israel fortsätter att
            arrestera, fängsla, tortera och i vissa fall döda dem som står
            upp mot ockupationen.
          </p>
          <p xml:id="i-PWiy9pVhMJCVkjxuAqiZxE">
            Genom sina konsekventa brott mot folkrätten framstår Israel som
            genuint ointresserad av att upphäva den ockupation av palestinsk
            mark som pågått i årtionden och som är nyckeln till en varaktig
            fred i Mellanöstern.
          </p>
          <p xml:id="i-7efPdPXk4y3ZQLpuNG6oAe">
            Det är viktigt att även Sverige både i ord och i handling ger
            sitt stöd till en tvåstatslösning. Vi välkomnar därför att den
            nya regeringen aviserat att man kommer att erkänna Palestina.
            Det är ett av flera viktiga steg som kan tas.
          </p>
          <p xml:id="i-7pVuBFZB1MPde58LWUz3VG">
            Sommarens israeliska folkrättsvidriga attacker mot Gazaremsan
            har också aktualiserat frågan om Sveriges militära utbyte med
            Israel. Sverige har i dag bland annat en militärattaché vid den
            svenska ambassaden, och den svenska försvarsmakten har importerat
            krigsmateriel som är producerade i Israel. Inför valet 2010 krävde
            S, MP och V gemensamt att Sverige skulle "upphöra med allt försvarsrelaterat
            samarbete mellan Israel och Sverige, kalla hem den svenska militärattachén
            från Tel Aviv och inte bedriva någon form av vapenhandel med Israel".
          </p>
          <p xml:id="i-Dv6NYHM8yo6bqc3PnJ5tw">
            Engagemanget för fred i Mellanöstern är starkt i Sverige. Det
            visar sig bland annat genom att många konsumenter vill ha möjligheten
            att välja bort varor som är producerade på israeliska bosättningar.
            I dag förekommer det att varor som är producerade på israeliska
            illegala bosättningar märks med text om att de producerats på
            Västbanken, i Jordandalen eller i Israel. Viner från de ockuperade
            Golanhöjderna betecknas på Systembolaget som "övrigt ursprung".
            I alla fall blir det mycket oklart för konsumenten var varan egentligen
            är producerad. Storbritannien och Danmark har redan infört tydlig
            ursprungsmärkning. Tyvärr valde den tidigare regeringen att förhala
            frågan.
          </p>
          <p xml:id="i-TSab3k9TGUm3oMWvdPLhGB">
            Jag vill därför fråga utrikesminister Margon Wallström:
          </p>
          <p xml:id="i-P3k59j7C87Vcg43HyG6dtY">
            När avser regeringen att erkänna Palestina?
          </p>
          <p xml:id="i-GZhPTisDAURAEEKVu5iyJV">
            Vilka initiativ avser utrikesministern att ta för att kalla hem
            militärattachén vid ambassaden i Tel Aviv?
          </p>
          <p xml:id="i-WFjrtxqcDchxu1zYGb8TUL">
            Vilka initiativ avser utrikesministern att ta för att Sverige
            ska avbryta sin vapenhandel med Israel?
          </p>
          <p xml:id="i-2EszGh2pdN9xs1ACaABEmY">
            Vilka initiativ avser utrikesministern att ta för att Sverige
            ska införa en tydlig ursprungsmärkning av israeliska bosättarprodukter?
          </p>
        </div>
      </div>
    </body>
  </text>
</TEI>
