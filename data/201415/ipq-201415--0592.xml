<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0592">
  <teiHeader>
    <fileDesc>
      <titleStmt>
        <title>Interpellation 2014/15:592 av Anders Ahlgren (C)</title>
        <author>Anders Ahlgren (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:592 av Anders Ahlgren (C) till Sven-Erik Bucht (S), statsråd om Effekterna av en centralistisk, exakt likartad modell för fiberutbyggnad på svensk landsbygd</title>
          <idno type="rdwebb">H210592</idno>
          <ref type="dokument_url_text">http://data.riksdagen.se/dokument/H210592/text</ref>
          <ref type="dokument_url_html">http://data.riksdagen.se/dokument/H210592</ref>
          <ref type="dokumentstatus_url_xml">http://data.riksdagen.se/dokumentstatus/H210592</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6DUjgAy3EMiPSCDgTnkpXL</idno>
            <persName>Sven-Erik Bucht</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-CUvgh8FbAS51NxDGz1KFL7</idno>
            <persName>Anders Ahlgren</persName>
            <state ref="unknown" type="partyAffiliation">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-BduCTVQcm9pYKdWLhbVcJ2">
          <note>Interpellationen är återtagen</note>
        </correspAction>
        <correspAction type="sent" xml:id="i-UP7AHPjZv8hWqF5Ayd7hX3" corresp="i-CUvgh8FbAS51NxDGz1KFL7">
          <date when="2015-05-13"/>
        </correspAction>
        <correspAction type="received" xml:id="i-6uNvgmfJZUe57jXFDtm5ks" corresp="i-6DUjgAy3EMiPSCDgTnkpXL">
          <date when="2015-05-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-S2iUP2FhMVr9ppsP98kCxc">
            Interpellation 2014/15:592 Effekterna av en centralistisk, exakt
            likartad modell för fiberutbyggnad på svensk landsbygd av Anders
            Ahlgren (C) till Statsrådet Sven-Erik Bucht (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WeQJPGqBqHTXmtewq7yYeM">
            I Sverige kommer stora summor, både offentliga och privata, att
            satsas på en snabb och omfattande utbyggnad av bredband så att
            90 procent av företagen och hushållen ska ges möjlighet till 100
            megabit per sekund till år 2020. För att vi ska nå dit kommer
            EU-pengarna i landsbygdsprogrammet, och i vissa län också regionalfonden,
            att vara mycket viktiga. Men förutsättningarna är olika, och därför
            vill jag i denna interpellation visa på effekterna av det aviserade
            regelverket i Dalarna.
          </p>
          <p xml:id="i-5dWxyo5DgnuKVrJFyifukd">
            I Dalarna har länsstyrelsen och Region Dalarna gått samman i
            ett viktigt regionalt samarbete för att förbättra en bredbandstäckning
            som nu brister och som med stängningar av ADSL-stationer kommer
            att försämras ytterligare. Samarbetet sker inom ett gemensamt
            kansli, och alla länets kommuner är djupt involverade och kommer
            även de att gå in med stora pengar. Det färdiga programmet och
            den färdiga modellen bygger på en samordnad utbyggnadsplanering
            och ett sammanhängande upplägg för finansiering, allt grundat
            på omfattande analyser av nuläget och utbyggnadsmöjligheterna
            i länet.
          </p>
          <p xml:id="i-D7KPGUFQpoKpjRbwhBQfhT">
            I Dalarna, liksom i många fler län, har man med stor oro tagit
            del av Jordbruksverkets nya regler för stöd till bredbandsutbyggnad
            inom landsbygdsprogrammet. Enligt dessa ska man per automatik
            utgå ifrån att en utbyggnad alltid kan ske på kommersiella grunder
            i alla orter med mer än 200 invånare (SCB:s tätortsdefinition),
            och stöd ska därför inte få utgå. Denna slutsats säger man sig
            kunna dra av en modell som PTS gjort och som av Jordbruksverket
            sedan omtolkats samt döpts om till en marknadsanalys.
          </p>
          <p xml:id="i-4dPPXTRo6t8PwZQZ42eE1n">
            ”Marknadsanalysen” tar bland annat ingen som helst hänsyn till
            att det finns ett antal tätorter som nu saknar fiberanslutning
            men slår ändå fast att om det finns en första fastighet med fiber
            kommer en dynamisk utbyggnad att äga rum på kommersiell grund
            i alla tätorter. Hur detta ska ske när det inte finns fiber och
            därmed ingen första fastighet bortser man helt ifrån. På flera
            andra punkter kan visas att ”marknadsanalysen” inte håller när
            den ställs mot verkligheten, men ändå hävdar Jordbruksverket att
            den ska tillämpas fullt ut. För bland annat Dalarna skulle detta
            innebära ett hårt slag mot utbyggnaden och möjligheten att nå
            100 megabit på landsbygden.
          </p>
          <p xml:id="i-MLdzECNeqvi91vErPm1B4p">
            Mina frågor till statsrådet är:
          </p>
          <p xml:id="i-3njnQJRmDSFxeDPb8AhrpL">
            – Är statsrådet beredd att lyfta upp frågan om Jordbruksverkets
            nya regler till diskussion och ge verket möjlighet att ompröva
            dessa så att de håller för verklighetens prövning?
          </p>
          <p xml:id="i-7GwAaHicq1aMkvyz1Qk5js">
            – Är statsrådet beredd att konstatera att en centralistisk, exakt
            likartad modell inte fungerar när förutsättningarna ser olika
            ut i landet?
          </p>
          <p xml:id="i-Nu4LsfyuXpETsLDeiFg37g">
            – Är statsrådet därför villig att arbeta för att det införs en
            rätt för regionerna att få göra undantag från regeln vid stödbeslut,
            om det finns särskilda skäl för det baserat på den regionala erfarenheten
            och kunskapen?
          </p>
        </div>
      </div>
    </body>
  </text>
</TEI>
