<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0317">
  <teiHeader>
    <fileDesc>
      <titleStmt>
        <title>Interpellation 2014/15:317 av Jonas Jacobsson Gjörtler (M)</title>
        <author>Jonas Jacobsson Gjörtler (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:317 av Jonas Jacobsson Gjörtler (M) till Ibrahim Baylan (S), statsråd om Elområdesindelningen och dess negativa effekter för Sydsverige</title>
          <idno type="rdwebb">H210317</idno>
          <ref type="dokument_url_text">http://data.riksdagen.se/dokument/H210317/text</ref>
          <ref type="dokument_url_html">http://data.riksdagen.se/dokument/H210317</ref>
          <ref type="dokumentstatus_url_xml">http://data.riksdagen.se/dokumentstatus/H210317</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UfuzZaG1S7bnPkLrgux2Au</idno>
            <persName>Jonas Jacobsson Gjörtler</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Ibrahim Baylan</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-2JwdmSHCET2vujmHbcC5kx">
          <note>Interpellationen är besvarad</note>
        </correspAction>
        <correspAction type="sent" xml:id="i-58A6dA7Fkgp6PQG2RoBfLE" corresp="i-UfuzZaG1S7bnPkLrgux2Au">
          <date when="2015-02-19"/>
        </correspAction>
        <correspAction type="received" xml:id="i-67mi3HM8PGnzjmGQmfAkKF" corresp="i-A6T9WoUzRwW8LUK52znHwX">
          <date when="2015-02-20"/>
        </correspAction>
        <correspAction type="answered" xml:id="i-8p3VuC8Up1GaAtLn1kciqF" corresp="i-A6T9WoUzRwW8LUK52znHwX">
          <date when="2015-04-17"/>
        </correspAction>
        <correspContext corresp="i-8p3VuC8Up1GaAtLn1kciqF">
          <ref type="record" target="prot-201415--088">Protokoll 2014/15:88 Fredagen den 17 april</ref>
          <ref type="recordSection" target="unsetDivId">Svar på interpellation 2014/15:317 om elområdesindelningen och dess negativa effekter för Sydsverige</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5K2NzVfem3uVTUHiQjsu2K">
            Interpellation 2014/15:317 Elområdesindelningen och dess negativa
            effekter för Sydsverige av Jonas Jacobsson Gjörtler (M) till Statsrådet
            Ibrahim Baylan (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7ZMQzZg7UUxgaxWrycXRsz">
            Sedan 1 november 2011 är Sverige indelat i fyra så kallade elområden,
            vilket betyder att elpriset kan variera mellan olika delar av
            landet. Indelningen innebär att elen i genomsnitt är dyrare i
            södra Sverige, vilket drabbar sydsvenska konsumenter och påverkar
            konkurrenskraften negativt för sydsvenska företag.
          </p>
          <p xml:id="i-PYES1PygMCyWdqThBqDWmn">
            Bakgrund till elområdesindelningen
          </p>
          <p xml:id="i-WH95s6Fbd7kizHDBdMYvdY">
            Åren 1999 och 2005 stängdes Barsebäcks två reaktorer, med en
            samlad effekt på 1 200 megawatt, vilket motsvarar ungefär hälften
            av Skånes behov. Avvecklingen skapade stor effektbrist i hela
            södra Sverige. Att så blev fallet var ingen överraskning; frågan
            har diskuterats ända sedan avvecklingen på allvar började debatteras
            på 1980-talet. Trots det stora och uppenbara elunderskottet gjorde
            varken den dåvarande S-regeringen, som borde ha tagit sitt ansvar
            med tanke på att den genomdrev Barsebäcksavvecklingen, eller Svenska
            kraftnät tillräckligt för att lösa problemet.
          </p>
          <p xml:id="i-KajxQMCE49oqHa6W8SUeRj">
            I stället reglerades problemen med elunderskott i södra Sverige
            genom så kallad mothandel och genom att Svenska kraftnät ibland
            stoppade exporten av el till Danmark. Detta gillades inte av danskarna
            som 2006 anmälde förfarandet till EU-kommissionen. Kommissionen
            gav i sin preliminära bedömning danskarna rätt; det svenska agerandet
            var ett brott mot EU:s konkurrensregler eftersom danska kunder
            diskriminerades i syfte att säkerställa leveransen av el till
            kunder i Sydsverige.
          </p>
          <p xml:id="i-VfJNiQMEDamfZyC6FbYr5f">
            Sverige riskerade därmed att drabbas av skadeståndskrav om inte
            en hållbar lösning kunde presenteras. Svenska kraftnät gjorde
            bedömningen att risken var överhängande att Sverige skulle fällas
            och att det kunde bli mycket dyrt. För att lösa problemet föreslogs
            därför en indelning av Sverige i fyra elområden. EU-kommissionen
            godtog denna lösning våren 2010 och det överenskoms att indelningen
            skulle genomföras från den 1 november 2011. Sverige ansågs därmed
            ha löst frågan, och alla eventuella skadeståndsanspråk bakåt i
            tiden avskrevs.
          </p>
          <p xml:id="i-NFbTgWfxpuPEBDo43Q4BWz">
            Miljarder i merkostnader för konsumenterna i Sydsverige
          </p>
          <p xml:id="i-2RutUjdqHbNRZHHxmPiqJ4">
            Elkonsumenterna i södra Sverige (främst elområde 4) tvingas sedan
            hösten 2011 betala mer för elen. Under ungefär 86 procent av tiden
            råder ingen prisskillnad mellan elområdena, men vissa timmar kan
            det vara stora skillnader.
          </p>
          <p xml:id="i-MreNwYG7JMQjpuZypaFX3w">
            För en typkund med en årlig elförbrukning på 20 000 kilowattimmar
            (vilket motsvarar en normal villa) var skillnaden 624 kronor (motsvarande
            3,4 procent) på årsbasis 2013. Summan i sig kanske inte låter
            så hög, men principiellt är det ändå felaktigt och totalt sett
            blir det stora belopp för de sydsvenska konsumenterna. Vi har
            dessutom haft generellt sett låga elpriser den senaste tiden,
            men om priserna ökar igen är risken stor att skillnaderna också
            ökar.
          </p>
          <p xml:id="i-Gqwra4i7x7Wxo4Axo4gVeY">
            Företag och verksamheter som har högre förbrukning drabbas också
            av större merkostnader. Riktigt stora problem får den elintensiva
            industrin som inte köper el på löpande räkning utan handlar upp
            den till fast pris, ofta flera år i förväg. Det betyder att de
            inte tjänar på när elpriserna är ovanligt låga, men ändå tvingas
            betala prisskillnaden mellan elområdena. Detta är mycket problematiskt
            i industriella branscher där marginalerna ofta är små. För ett
            större företag med en årlig förbrukning på 30 gigawattimmar är
            merkostnaden i elområde 4 nästan 1 miljon kronor (motsvarande
            ungefär 10 procent). Det är självklart att en sådan merkostnad
            skapar problem.
          </p>
          <p xml:id="i-786f79t3or6CLKAza4T1CW">
            Konsumenternas merkostnad när det uppstår prisskillnader mellan
            olika elområden i det nordiska systemet betalas ut till Svenska
            kraftnät i form av så kallade kapacitetsavgifter, vilka alltså
            motsvarar de totala merkostnader som elkonsumenterna har betalt.
            För 2013 var kapacitetsavgifterna 700 miljoner kronor och för
            2012 hela 1 756 miljoner kronor. En stor del av detta avser merkostnader
            för elkonsumenterna i södra Sverige (huvudsakligen i elområde
            4) för brister i elnätet som i stället borde ha finansierats solidariskt
            av elkonsumenter i hela landet.
          </p>
          <p xml:id="i-WnZ8bgaPy4pS5BaEWDVyNf">
            Problemen är skapade av politiska beslut samt av frånvaron av
            nödvändiga följdbeslut. Nedläggningen av Barsebäck skapade elunderskottet
            i Sydsverige. Frånvaron av investeringar i överföringskapacitet
            och ny elproduktion i området har gjort att underskottet består
            än i dag, 15 år efter stängningen av den första reaktorn. Ansvaret
            faller därför mycket tungt på de socialdemokratiska regeringar
            som låg bakom nedläggningen av Barsebäck men inte fattade de följdbeslut
            som krävdes för att lösa de åtföljande problemen.
          </p>
          <p xml:id="i-4gPefZnkzV1nvaF9NeUQMP">
            Människorna i södra Sverige har inte valt – och har inte heller
            velat – att Barsebäck skulle avvecklas. Därför är irritationen
            nu mycket stor över att tvingas betala högre elpriser och således
            straffas för beslut man aldrig ville ha.
          </p>
          <p xml:id="i-E5DMX6qMLrFkQnkNkGgcgv">
            Lösning: Förstärkt överföringskapacitet
          </p>
          <p xml:id="i-4HdKvvXFAhepLPEavnwAe1">
            På lång sikt löses problemet med effektbrist genom utbyggnad
            av elproduktionen i söder, främst i elområde 4, samt genom att
            kraftöverföringskapaciteten norrifrån byggs ut.
          </p>
          <p xml:id="i-USpzxFpygTvYYo1pb9qJJU">
            Riksdagen har under Alliansens regeringstid godkänt rekordstora
            investeringsbudgetar för Svenska kraftnät – exempelvis 15 gånger
            större för 2014 (drygt 5,5 miljarder) än 2005 – för att långsiktigt
            lösa problemen.
          </p>
          <p xml:id="i-WehxTAUbw8LiAQ5hgx8jKr">
            Sydvästlänken är det viktigaste exemplet på pågående utbyggnad
            av kraftöverföringskapaciteten. När den är färdig ökar överföringskapaciteten
            till elområde 4 med 1 200 megawattimmar, det vill säga ungefär
            motsvarande Barsebäcks effekt. Dessvärre är drifttagningen nu
            framflyttad från första kvartalet 2015 till början av 2016, till
            följd av leveransproblem från en leverantör.
          </p>
          <p xml:id="i-8uxhToZb8Yne6psR6kC92B">
            Samtidigt som förbindelsen mellan norra och södra Sverige förstärks
            pågår arbete med andra förbindelser, exempelvis Nordbalt mellan
            södra Sverige och Baltikum som kommer att ha en kapacitet på 700
            megawatt. Risken med Nordbalt är att den bidrar till att pressa
            upp elpriset ytterligare i södra Sverige. Elen kan förvisso flöda
            i båda riktningar, men det finns överhängande risk att effektbrist
            i Baltikum leder till ökat flöde ut från Sydsverige. I värsta
            fall kan det medföra att mer än hälften av den förstärkning i
            överföringskapacitet som Sydvästlänken innebär för elområde 4
            försvinner till Baltikum.
          </p>
          <p xml:id="i-Myjh41hJzuJ8Z4xGg7mw1b">
            Lösning: Alternativ indelning av elområden
          </p>
          <p xml:id="i-H6gGCEvFEUQuQ7B8HZe7S5">
            Givet att den av Svenska kraftnät valda lösningen är marknadsdelning,
            det vill säga indelning i olika elområden, skulle det ändå vara
            möjligt att åstadkomma en bättre utformning - nämligen att dela
            in landet i två områden i stället för fyra. Denna lösning är också
            den som förordades i den så kallade Pompeutredningen som presenterades
            2007. Bakom utredningen stod Energimarknadsinspektionen, Svenska
            kraftnät, Svensk Energi och Svenskt Näringsliv.
          </p>
          <p xml:id="i-2wdXZdGujPZbaExhhpEZFd">
            I utredningen sägs bland annat ”att en prisområdesindelning i
            snitt 4 inte bör komma ifråga”. I stället förordas en gräns enbart
            längs snitt 2. En sådan indelning - i två områden i stället för
            fyra - skulle jämna ut prisskillnaderna avsevärt och dämpa problemen
            i Skåne och resten av södra Sverige. Några hållbara argument för
            varför den inriktningen övergavs har inte presenterats.
          </p>
          <p xml:id="i-C8NiiVWa2RjDqgnBDkmpuL">
            Lösning: Garanterad minimikapacitet
          </p>
          <p xml:id="i-4MPYiKeE8NmC8zC8kGthfz">
            Alliansregeringen lät göra en snabbutredning av möjliga lösningar
            på problemen. Utredarens viktigaste förslag handlade om att ge
            Svenska kraftnät i uppdrag att garantera en minimikapacitet i
            överföringen mellan elområde 3 och elområde 4 motsvarande 4 000
            megawatt. Nord Pool Spot har gjort beräkningar på hur det skulle
            påverka priserna under de 29 dygn då prisskillnaderna varit som
            störst. Körningen visar att en sådan åtgärd skulle minska prisskillnaden
            drastiskt, framför allt genom lägre pris i elområde 4, till förhållandevis
            låg mothandelskostnad för Svenska kraftnät. Den samlade prissänkningen
            i exemplet skulle för elkunderna i elområde 4 vara drygt 12 miljoner
            euro.
          </p>
        </div>
        <div type="ipQuestion">
          <p xml:id="i-7LGRUhJLqZ8zNZV7viNPL2">
            Med anledning av det ovan anförda vill jag ställa följande frågor
            till statsrådet Ibrahim Baylan:
            <list rend="unordered">
              <item>
                Är statsrådet beredd att verka för att utbyggnaden av elöverföringskapaciteten
                inom Sverige, som har kunnat accelereras tack vare de kraftigt
                ökade investeringsbemyndiganden riksdagen har beviljat Svenska
                kraftnät under alliansregeringens tid, nu fortsätter och att inte
                ambitionerna åter sänks till den nivå som gällde före 2006?
              </item>
              <item>
                Är statsrådet beredd att verka för att regeringen ger Svenska
                kraftnät i uppdrag att ändra elområdesindelningen genom en sammanslagning
                till två områden i stället för fyra, i enlighet med de förslag
                som ursprungligen presenterades?
              </item>
              <item>
                Är statsrådet beredd att verka för att regeringen, så länge fyra
                elområden finns i Sverige, uppdrar åt Svenska kraftnät att införa
                ett system med garanterad minimikapacitet i överföringen mellan
                elområde 3 och elområde 4 i enlighet med det förslag som en utredning
                tagit fram och som nämns ovan?
              </item>
            </list>
          </p>
        </div>
      </div>
    </body>
  </text>
</TEI>
