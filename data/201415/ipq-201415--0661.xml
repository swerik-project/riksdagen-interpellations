<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0661">
  <teiHeader>
    <fileDesc>
      <titleStmt>
        <title>Interpellation 2014/15:661 av Aron Modig (KD)</title>
        <author>Aron Modig (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:661 av Aron Modig (KD) till Ylva Johansson (S), arbetsmarknadsminister om Regeringens metoder för att nå arbetslöshetsmålet</title>
          <idno type="rdwebb">H210661</idno>
          <ref type="dokument_url_text">http://data.riksdagen.se/dokument/H210661/text</ref>
          <ref type="dokument_url_html">http://data.riksdagen.se/dokument/H210661</ref>
          <ref type="dokumentstatus_url_xml">http://data.riksdagen.se/dokumentstatus/H210661</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <persName>Arbetsmarknadsminister Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-YSKeLiTp6e1eVBrTwK4cRX</idno>
            <persName>Aron Modig</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-WWppFuBCd4T333V5bRAwww">
          <note>Interpellationen är återtagen</note>
        </correspAction>
        <correspAction type="sent" xml:id="i-e66eGQRjRbF8xGxzF4xHr" corresp="i-YSKeLiTp6e1eVBrTwK4cRX">
          <date when="2015-05-28"/>
        </correspAction>
        <correspAction type="received" xml:id="i-3WeG7zuErv2U2sHCDeotHE" corresp="i-SZKUTdtCrCo58yNCQsH76">
          <date when="2015-06-02"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RccEYZu3XDncHhUeCh1xr1">
            Interpellation 2014/15:661 Regeringens metoder för att nå arbetslöshetsmålet
            av Aron Modig (KD) till Arbetsmarknadsminister Ylva Johansson
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-USK3auX4mUfLSRwQPuQtai">
            I samband med S-kongressen i april 2013 lanserade nuvarande statsminister
            Stefan Löfven Socialdemokraternas arbetslöshetsmål. Han förklarade
            att detta skulle hjälpa partiet ”att hålla fokus”, men även att
            arbetslösheten måste ”nästan halveras” för att målet ska nås.
          </p>
          <p xml:id="i-JY2U4HHWp5Zaz64Mtsk4Du">
            ”Under nästa mandatperiod ska jobbpolitiken läggas om så att
            Sverige kan nå EU:s lägsta arbetslöshet 2020”, stod det sedan
            att läsa i Socialdemokraternas valmanifest från i fjol. Genom
            hela valrörelsen gjorde partiets företrädare sedan sitt bästa
            för att pränta in detta budskap.
          </p>
          <p xml:id="i-Tjtxu8Ds6rHU93QG7pqZj8">
            Då Sverige senast hade en S-ledd regering sattes ett liknande
            mål för arbetslösheten. I dåvarande statsminister Göran Perssons
            regeringsförklaring år 1996 utropades att ”den främsta och allt
            annat överskuggande uppgiften” var att halvera den öppna arbetslösheten
            till 4 procent till år 2000. Regeringen menade visserligen att
            detta mål uppnåddes, men de flesta övriga insåg att det handlade
            om statistikpolitik snarare än jobbpolitik.
          </p>
          <p xml:id="i-FrM4XLdFcpHgbGJauPDYkj">
            Målet nåddes nämligen genom att arbetslöshetssiffrorna manipulerades.
            Förtidspensionerade, långtidssjukskrivna och personer i arbetsmarknadspolitiska
            åtgärder räknades inte som arbetslösa i den offentliga statistiken,
            och därmed kunde arbetslösheten minskas genom att människor flyttades
            till dessa kategorier.
          </p>
          <p xml:id="i-7i7a4gQrGsgePPuU7zLUF6">
            Också vad gäller Stefan Löfvens arbetslöshetsmål har det dryftats
            farhågor om olika typer av manipulation. Målet kan nämligen inte
            anses vara realistiskt, givet regeringens politiska prioriteringar
            i övrigt. Detta påpekade till exempel Finanspolitiska rådet med
            all önskvärd tydlighet i sin årliga rapport om den svenska finanspolitiken:
            ”Enligt rådets mening kommer det att bli mycket svårt att nå regeringens
            mål om lägst arbetslöshet inom EU till 2020.”
          </p>
          <p xml:id="i-XBRTGNdEWr96cVSZeW4JWv">
            Rådet framhöll även att ”åtgärder som skulle kunna leda till
            att målet nås” sannolikt hamnar ”i allvarlig konflikt med regeringens
            fördelningspolitiska ambitioner”.
          </p>
          <p xml:id="i-7FUdWowvhoaUurM3RRzxce">
            Ett annat exempel är professor Lars Calmfors, som i Dagens Nyheter
            så sent som den 27 maj konstaterade:
          </p>
          <p xml:id="i-WbydNUtiiyq81E15x16mqs">
            ”Regeringens främsta prioritet är att varaktigt öka sysselsättningen.
            Men en framgångsrik politik kräver väl avvägda mål och god analys
            av olika medel. Regeringen har inte det.”
          </p>
          <p xml:id="i-SPHUF6KBqCUg8BvzaHFVwn">
            Arbetsmarknadsminister Ylva Johansson har nu också börjat slingra
            sig i avseende på det aktuella målet. Vid en pressträff den 25
            maj om arbetsmarknadsläget påpekade hon att regeringen då målet
            sattes upp inte visste ”hur många som skulle fly till Sverige”
            och att den ökade flyktinginvandringen gör målet ännu tuffare
            att nå.
          </p>
          <p xml:id="i-AEgFRHHoja9HxTU51v3amL">
            En kreativ lösning har också kommit från Arbetsförmedlingens
            generaldirektör Mikael Sjöberg. Han framhöll den 25 maj att målet
            skulle kunna nås genom att enbart räkna med personer i åldern
            20–74 år. Om den tidigare socialdemokratiske statssekreteraren
            Sjöberg får som han vill riskerar historien således att upprepa
            sig.
          </p>
          <p xml:id="i-q61fX5kHRbEvZN4hWiCZF">
            Med anledning av detta vill jag fråga arbetsmarknadsminister
            Ylva Johansson:
          </p>
          <p xml:id="i-YH74LFmnboBAPUsJZHtZDi">
            Definierar regeringen i avseende på arbetslöshetsmålet arbetslöshet
            på något annat sätt än det som är internationellt gängse, nämligen
            antalet arbetslösa som andel av det totala antalet människor i
            arbetskraften (15–74 år)?
          </p>
          <p xml:id="i-UfPuSZKvJmFysAstTzQz4F">
            Kommer regeringen att räkna bort ungdomar i åldern 15–19 år när
            arbetslöshetsmålet följs upp?
          </p>
          <p xml:id="i-FsaUsXx7yc9zKqA4y4nMLQ">
            Hur ska regeringen nå det uppsatta arbetslöshetsmålet?
          </p>
        </div>
      </div>
    </body>
  </text>
</TEI>
