<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0008">
  <teiHeader>
    <fileDesc>
      <titleStmt>
        <title>Interpellation 2014/15:8 av Jens Holm (V)</title>
        <author>Jens Holm (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:8 av Jens Holm (V) till Åsa Romson (MP), klimat- och miljöminister om EU:s klimat- och energimål till 2030</title>
          <idno type="rdwebb">H2108</idno>
          <ref type="dokument_url_text">http://data.riksdagen.se/dokument/H2108/text</ref>
          <ref type="dokument_url_html">http://data.riksdagen.se/dokument/H2108</ref>
          <ref type="dokumentstatus_url_xml">http://data.riksdagen.se/dokumentstatus/H2108</ref>
          <ref type="downloadurl">https://mhdownload.riksdagen.se/VOD1/PAL169/2442207060018350521_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/eu:s-klimat--och-energimal-till-2030_H2108</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-ST3KmJ7dwych9bUEkWZEu6</idno>
            <persName>Klimat- och miljöminister Åsa Romson</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-BhYknSYwi8TcZGa3YDuaax">
          <note>Interpellationen är besvarad</note>
        </correspAction>
        <correspAction type="sent" xml:id="i-AeVFXzDV4n17yZBpPJsTqj" corresp="i-HNw1w34Sd2tGfFnWtdrzZb">
          <date when="2014-10-09"/>
        </correspAction>
        <correspAction type="received" xml:id="i-Wx7z9deGGaDVLVnybJ4LxJ" corresp="i-ST3KmJ7dwych9bUEkWZEu6">
          <date when="2014-10-14"/>
        </correspAction>
        <correspAction type="answered" xml:id="i-T8SM379AubmLAz32k5XSDA">
          <date when="2014-10-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5YMVbmbff1H7e9fGjLVKYU">
            Interpellation 2014/15:8 EU:s klimat- och energimål till 2030
            av Jens Holm (V) till Klimat- och miljöminister Åsa Romson (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Mp2sigHLeNrPx9SkkwS3Ln">
            På Europeiska rådet den 23–24 oktober i år väntas EU:s klimat-
            och energimål för 2030 slås fast. Beslutet skulle egentligen ha
            fattats på ett toppmöte tidigare men har skjutits fram till detta
            möte. EU-kommissionens förslag till målsättningar för 2030 innebär
            minskade utsläpp av växthusgaser med 40 procent, mål om 27 procent
            förnybar energi och en översyn av EU:s ambitioner om energieffektivisering.
          </p>
          <p xml:id="i-FDpBKz96KpnTKVMYy41Zem">
            Dessa målsättningar räcker inte för att de europeiska länderna
            ska ta sitt historiska ansvar för den globala uppvärmningen. Därför
            är det helt avgörande att det finns medlemsländer som trycker
            på för ambitiösare målsättningar än det som EU-kommissionen har
            lagt fram. Sverige skulle kunna vara ett sådant land.
          </p>
          <p xml:id="i-Prg7Dmh4pCSr4UMUvpeGnU">
            Vänsterpartiet verkar därför för att EU ska ha nollutsläpp senast
            2050. Gällande de aktuella klimat- och energimålen vill Vänsterpartiet
            ha målsättningar om att utsläppen av växthusgaser ska minska med
            minst 60 procent jämfört med 1990. Dessa minskningar ska göras
            inom Europa, utan uppköp av osäkra krediter. Energiproduktionen
            ska 2030 bestå av minst 45 procent förnybar energi. Och vi vill
            ha bindande mål för alla verksamheter om att energieffektivisera
            sin verksamhet med minst 40 procent. Det krävs dessutom en grundläggande
            reform av EU:s handelssystem med utsläppsrätter, EU ETS. Givet
            att världens utsläpp fortsätter att öka och att Europa historiskt
            sett står för en stor del av den totala utsläppsmängden är detta
            att betrakta som minimikrav.
          </p>
          <p xml:id="i-SmXd1vyLJmuocvR2cebpQT">
            Den tidigare borgerliga regeringens agerande under framtagandet
            av klimat- och energimålen för 2030 var passivt och avvaktande
            samt stundtals rent kontraproduktivt (som i vurmandet för internationella
            krediter). Jag hoppas nu att den nyvalda regeringen visar på en
            betydligt mycket högre ambitionsnivå för klimatpolitiken. Men
            än så länge har regeringen inte redovisat några nya målsättningar
            inför EU-toppmötet den 23–24 oktober.
          </p>
          <p xml:id="i-5Rjt87auL3VjkBVP8wwVwY">
            Med anledning av vad som anförts ovan vill jag fråga klimat-
            och miljöminister Åsa Romson:
          </p>
          <p xml:id="i-7zyTMh7rKY72gtiWSbf23s">
            Vilka mål för EU:s klimat- och energipolitik 2030 avser ministern
            att driva inför EU-toppmötet?
          </p>
        </div>
      </div>
    </body>
  </text>
</TEI>
