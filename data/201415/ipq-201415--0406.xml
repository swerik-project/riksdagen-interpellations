<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0406">
  <teiHeader>
    <fileDesc>
      <titleStmt>
        <title>Interpellation 2014/15:406 av Anti Avsan (M)</title>
        <author>Anti Avsan (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:406 av Anti Avsan (M) till Anders Ygeman (S), statsråd om Polisens attityder till anmälda brott och uppklaringen av brott</title>
          <idno type="rdwebb">H210406</idno>
          <ref type="dokument_url_text">http://data.riksdagen.se/dokument/H210406/text</ref>
          <ref type="dokument_url_html">http://data.riksdagen.se/dokument/H210406</ref>
          <ref type="dokumentstatus_url_xml">http://data.riksdagen.se/dokumentstatus/H210406</ref>
          <ref type="downloadurl">https://mhdownload.riksdagen.se/VOD1/PAL169/2442207010017184321_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/polisens-attityder-till-anmalda-brott-och_H210406</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ey2xJ5PQcAYBGtnz2AK3qu</idno>
            <persName>Anti Avsan</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-NW2TEoH8XmW9aSn2aKJ8EA</idno>
            <persName>Statsrådet Anders Ygeman</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-NW2TEoH8XmW9aSn2aKJ8EA</idno>
            <persName>Statsrådet Anders Ygeman</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-KrcjYGDbCRGMHS2UbwuvYW">
          <note>Interpellationen är besvarad</note>
        </correspAction>
        <correspAction type="sent" xml:id="i-TpCFo8Mxom4HTRvGabiwaZ" corresp="i-Ey2xJ5PQcAYBGtnz2AK3qu">
          <date when="2015-03-17"/>
        </correspAction>
        <correspAction type="received" xml:id="i-SHDiNkTV9JUx6jywLtYuCm" corresp="i-NW2TEoH8XmW9aSn2aKJ8EA">
          <date when="2015-03-19"/>
        </correspAction>
        <correspAction type="answered" xml:id="i-79PW7dNUEDqMrBPo6die1x" corresp="i-NW2TEoH8XmW9aSn2aKJ8EA">
          <date when="2015-04-10"/>
        </correspAction>
        <correspContext corresp="i-79PW7dNUEDqMrBPo6die1x">
          <ref type="record" target="prot-201415--084">Protokoll 2014/15:84 Fredagen den 10 april</ref>
          <ref type="recordSection" target="unsetDivId">Svar på interpellation 2014/15:406 om polisens attityder till anmälda brott och uppklaringen av brott</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GRYsH48xgLCKqKBboZGhYg">
            Interpellation 2014/15:406 Polisens attityder till anmälda brott
            och uppklaringen av brott av Anti Avsan (M) till Statsrådet Anders
            Ygeman (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6HhV7Z46MML68okNm9makt">
            Den 3 mars i år skrevs det i Dagens Nyheter om ett inbrott hos
            en bilhandlare i Järfälla kommun. Inbrottet, som inträffade i
            januari, upptäcktes en lördagsmorgon av en anställd vid det drabbade
            företaget och anmäldes till polisen.
          </p>
          <p xml:id="i-FesDPydSBbu6LkNvgNDb5h">
            Anmälan, som upprättades kl. 09.50, kompletterades samma dag
            med en lista över vad som tillgripits och en uträkning av det
            samlade värdet av det tillgripna. Värdet på det tillgripna angavs
            till en kvarts miljon kronor. Härutöver kompletterades anmälan
            – också samma dag – med minneskort från de övervakningskameror
            som från olika vinklar dokumenterat delar av händelseförloppet,
            ibland bara på några meters avstånd.
          </p>
          <p xml:id="i-JzZFmJfiAh9HdfeRC5MEZw">
            Samma dag som anmälan inkom till polisen lades ärendet ned utan
            åtgärd. Motiveringen löd: ”Det är uppenbart att brottet inte går
            att utreda. Det finns inga spår eller andra åtgärder att vidta
            som kan tänkas leda till att brottet klaras upp.” Inte heller
            efter det att polisen fått tillgång till filmsekvenserna från
            övervakningskamerorna vidtogs några utredningsåtgärder. Eftersom
            ärendet formellt sett hade lagts ned konstaterades kortfattat
            att ”minneskortet är mottagit” och att man av filmen ”ska bl.a.
            höra gärningsmännen tydligt”. En av förklaringarna till att ärendet
            lades ned så snabbt var – enligt polisen – att man prioriterade
            annat, till exempel bostadsinbrott. I något sammanhang sas från
            polisens sida också något av innebörden att övriga anmälda brott
            den aktuella dagen var av sådan karaktär att dessa kom att prioriteras
            i stället.
          </p>
          <p xml:id="i-KPP649YMR548UidRo3yNaa">
            Enligt Brottsförebyggande rådet, Brå, polisanmäldes i Stockholms
            län 609 inbrott i samma kategori som det nu aktuella under första
            halvåret 2014. I mindre än 8 procent av fallen fann polisen någon
            misstänkt person. I enbart 4 procent av fallen fattades åtalsbeslut.
            Alla kan nog vara överens om att uppklaringsprocenten för denna
            typ av brott är låg.
          </p>
          <p xml:id="i-7MpFQuwud7VexgmXGF4rZk">
            En bärande tanke med polisens nya organisation, där landets tidigare
            21 polismyndigheter nu samlats till en, är att öka polisens effektivitet
            och tillskapa en mer lokalt närvarande polis. Att öka effektiviteten
            betyder att fler brott ska utredas och klaras upp. Detta gäller
            rimligen inte minst olika former av inbrottsstölder, vare sig
            det är fråga om människors bostäder eller företag. Exemplet från
            Järfälla, och anmälningsstatistiken från Brå, visar att det återstår
            en del att göra för att kunna leva upp till intentionerna att
            fler brott ska utredas och klaras upp.
          </p>
          <p xml:id="i-QS8W7HDtNBN17xdKaVRT32">
            I detta sammanhang är det viktigt att framhålla att polisens
            nya organisation måste ses endast som ett första steg mot att
            förändra och förbättra polisens möjligheter att uppnå goda resultat.
            Oavsett organisatoriska och författningsreglerade förutsättningar
            för polisens arbete kommer attityderna – eller med andra ord förhållningssättet
            – till arbetsuppgifterna alltid att vara avgörande för resultatet.
            Det handlar kortfattat om vad polisen ska ägna sig åt och hur
            detta sedan görs.
          </p>
          <p xml:id="i-JjqRE7WSeLCDXd5S4ZKhxV">
            Ska polisen ägna sig åt allehanda projekt – så som ofta tidigare
            har varit fallet – eller ska det vara en bestämd prioriteringsordning
            som säkrar polisens basfunktioner? En sådan prioritering skulle
            kunna vara – för det första – en fungerande utryckningsverksamhet
            och – för det andra – en fungerande utredningsverksamhet. Om dessa
            grundfunktioner skulle värderas och prioriteras högre skulle det
            i förlängningen också ge avtryck i fråga om vilken typ av arbetsuppgifter
            som blir karriärsbefrämjande inom polisen. Detta skulle i sin
            tur också påverka attityderna. En annan mycket viktig och helt
            elementär förutsättning för polisens resultat är hur det polisiära
            ledarskapet är utformat och hur det utövas.
          </p>
          <p xml:id="i-Gpi5UgJT2pkTJycM3Kwzm4">
            Den nuvarande justitie- och migrationsministern Morgan Johansson
            har vid ett flertal tillfällen – i opposition – kritiserat polisens
            brist på effektivitet. När alliansregeringen vid några tillfällen
            lämnade lagstiftningsförslag var svaret från Socialdemokraterna
            ofta att uppklaringen av brott i stället borde bli bättre. Nu
            när den nya regeringen har ansvaret för landets polisväsen har
            det inte tillkommit några nya förslag av vikt för att öka effektiviteten
            och se till att fler brott klaras upp.
          </p>
          <p xml:id="i-671pxSBeBQ9U5ZuN2QjhYS">
            Mot bakgrund av ovanstående vill jag fråga statsrådet Anders
            Ygeman följande:
          </p>
          <p xml:id="i-LxyTRqg62ZrcadTTw7TMf6">
            Vilka slutsatser om vilka generella åtgärder som behöver vidtas
            drar statsrådet med anledning av det som framkommit om den aktuella
            inbrottsstölden hos företaget i Järfälla?
          </p>
          <p xml:id="i-FMzj4i51cowbaMAkjED5Tn">
            Vilka polisiära arbetsuppgifter anser statsrådet att polisen
            bör prioritera för att kunna öka uppklaringen av brott?
          </p>
          <p xml:id="i-C2fK1SzHnDMLGe8fd2BByg">
            Vilka åtgärder avser statsrådet för egen del att vidta för att
            polisen ska nå ökad effektivitet och högre uppklaring av brott?
          </p>
          <p xml:id="i-GZxNSZG5nrixfRX34p2thH">
            Finns det något som statsrådet anser är särskilt viktigt beträffande
            attityderna – eller förhållningssättet – till de arbetsuppgifter
            polisen har?
          </p>
          <p xml:id="i-9mRjBiL1j2mrRhS4FGWWC">
            Vilka utmaningar ser statsrådet i frågan om hur det polisiära
            ledarskapet är utformat och hur det utövas?
          </p>
        </div>
      </div>
    </body>
  </text>
</TEI>
