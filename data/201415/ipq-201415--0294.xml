<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0294">
  <teiHeader>
    <fileDesc>
      <titleStmt>
        <title>Interpellation 2014/15:294 av Lars Hjälmered (M)</title>
        <author>Lars Hjälmered (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:294 av Lars Hjälmered (M) till Morgan Johansson (S), justitie- och migrationsminister om Migrationsregler som underlättar för företagande och investeringar i Sverige</title>
          <idno type="rdwebb">H210294</idno>
          <ref type="dokument_url_text">http://data.riksdagen.se/dokument/H210294/text</ref>
          <ref type="dokument_url_html">http://data.riksdagen.se/dokument/H210294</ref>
          <ref type="dokumentstatus_url_xml">http://data.riksdagen.se/dokumentstatus/H210294</ref>
          <ref type="downloadurl">https://mhdownload.riksdagen.se/VOD1/PAL169/2442207020017428921_480p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/migrationsregler-som-underlattar-for_H210294</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9118KyeHJPwjSm2gBg9zwB</idno>
            <persName>Lars Hjälmered</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-9DbtFjWC37vHBso2RpZENA">
          <note>Interpellationen är besvarad</note>
        </correspAction>
        <correspAction type="sent" xml:id="i-CqyTrBjnEs6WkPWWcuEnPK" corresp="i-9118KyeHJPwjSm2gBg9zwB">
          <date when="2015-02-13"/>
        </correspAction>
        <correspAction type="received" xml:id="i-JcczUUhFzoUpkdfs2vp7H3" corresp="i-UPW2cbGnTUbMZaKTrot5Bh">
          <date when="2015-02-17"/>
        </correspAction>
        <correspAction type="answered" xml:id="i-RAoJv1vdSt6KxEF9JLFmHG">
          <date when="2015-03-06"/>
        </correspAction>
        <correspAction type="answered" xml:id="i-YW8uWx4x8PbDw7fyX5Lk7t">
          <date when="2015-03-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-eeJHR5uJoL9B6Qayw7BKR">
            Interpellation 2014/15:294 Migrationsregler som underlättar för
            företagande och investeringar i Sverige av Lars Hjälmered (M)
            till Justitie- och migrationsminister Morgan Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FsBdrFEjWog6ZVJ2ZivC7R">
            Hälften av svensk ekonomi är kopplad till handel – import och
            export. För många företag är den svenska marknaden oftast för
            begränsad, och man tar kliv ut till andra länder för att få sina
            företag att växa.
          </p>
          <p xml:id="i-YGWexZWNAzgE1VcitRW7zH">
            Historiskt sett har handel och öppenhet tjänat Sverige. Handel
            har gett möjligheter att trygga företag och jobb. Öppenhet har
            öppnat för talangfulla personer att söka sig till Sverige för
            studier, arbete eller att starta ett företag eller investera pengar.
          </p>
          <p xml:id="i-YAB92nYB6cCegB4SZ1SF1n">
            Sverige befinner sig i en situation med arbetskraftsbrist inom
            många sektorer; i vissa fall finns helt enkelt inte tillräckligt
            många människor med den kompetens som efterfrågas. Över tid kommer
            andelen äldre att öka. För att hantera välfärden kommer det att
            finnas ett stort behov av fler som arbetar. En av lösningarna
            på detta är arbetskraftsinvandring.
          </p>
          <p xml:id="i-58WSHT4qtoBYxJaXrgk4hg">
            Inom EU och EES har vi i dag en fri rörlighet där det inte finns
            några egentliga hinder för människor att åka till ett annat land
            för att exempelvis arbeta. Däremot är det lite krångligare för
            personer utanför EES-området. Alliansen och Miljöpartiet gjorde
            viktiga lättnader och ändringar i reglerna 2008/2009. Partierna
            följde också upp med betydande ändringar 2014 för utomeuropeiska
            studenter och forskare. Det var reformer som hjälper och gynnar
            såväl Sverige som land som företag och universitet.
          </p>
          <p xml:id="i-FcWZNa5sTDN8fuxWEquBzh">
            Ett område där det fortfarande finns saker att ändra på är reglerna
            för personer som vill komma till Sverige för att starta företag
            eller investera pengar. Reglerna för dessa utomeuropeiska personer
            är både krångliga och tidsödande. Risken med detta är att Sverige
            ratas som förstahandsval och att vi därmed förlorar lovande personer
            med viktiga investeringar.
          </p>
          <p xml:id="i-8EMXWksXoyCBtyQaAuKczv">
            I korthet kan svårigheterna sammanfattas med att det verkligen
            finns problem för personer som ansöker om visum för att investera
            eller starta företag i Sverige. De möts i dag av otydliga kriterier
            och en handläggning som kan ta mycket lång tid. Detta kan jämföras
            med situationen i konkurrentländer som England, Irland och Kanada.
            I dessa länder finns enkla, tydliga krav för att uppfylla kraven
            för att få ett visum, vanligen krav på en minsta summa pengar
            som måste investeras. England och Irland garanterar dessutom att
            en ansökan är behandlad inom fyra veckor. Det är rimligt att en
            visumansökan inte ska ta längre tid i Sverige än i våra konkurrentländer.
            Dessutom bör kriterierna för att i detta sammanhang få visum kunna
            bli tydligare. Om andra aktörer än Migrationsverket tillåts att
            bedöma affärsplaner skulle det kunna bidra till att dels få en
            professionell bedömning, dels få en kort och effektiv handläggning
            av ärenden så att Sverige kan konkurrera som ett attraktivt land
            för entreprenörer och investerare att etablera sig i.
          </p>
          <p xml:id="i-WsJiedBVUhYcVDYW7a992z">
            Min bedömning är således att dagens migrationsregler försvårar
            för företagande och investeringar i Sverige. Med den utgångspunkten,
            och med hänvisning till det som har anförts ovan, vill jag fråga
            justitie- och migrationsminister Morgan Johansson:
          </p>
          <p xml:id="i-yW7pM3zC1JJXAJN7omAZp">
            Kommer justitie- och migrationsministern att verka för att migrationsreglernas
            ändras och förenklas för att få fler lovande personer att söka
            sig till Sverige för att starta företag och investera pengar?
          </p>
          <p xml:id="i-EuMXdtmbMqphn1XD66me66">
            Kommer justitie- och migrationsministern att ta initiativ till
            en garanti där personer som vill investera pengar eller starta
            företag i Sverige får sin ansökan behandlad skyndsamt, till exempel
            inom en månad?
          </p>
          <p xml:id="i-ADRj1c7aNQXhgCEQYnLce7">
            Kan justitie- och migrationsministern tänka sig att låta andra
            aktörer än Migrationsverket bedöma affärsplaner för att på så
            sätt få en professionell och effektiv handläggning?
          </p>
        </div>
      </div>
    </body>
  </text>
</TEI>
