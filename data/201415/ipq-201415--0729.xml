<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0729">
  <teiHeader>
    <fileDesc>
      <titleStmt>
        <title>Interpellation 2014/15:729 av Erik Ottoson (M)</title>
        <author>Erik Ottoson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:729 av Erik Ottoson (M) till Statsrådet Mehmet Kaplan (MP) om Kommunala trådlösa nätverk</title>
          <idno type="rdwebb">H210729</idno>
          <ref type="dokument_url_text">http://data.riksdagen.se/dokument/H210729/text</ref>
          <ref type="dokument_url_html">http://data.riksdagen.se/dokument/H210729</ref>
          <ref type="dokumentstatus_url_xml">http://data.riksdagen.se/dokumentstatus/H210729</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <persName>Statsrådet Mehmet Kaplan</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-KGa34znP4SNkFTbwiVao8N</idno>
            <persName>Erik Ottoson</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-6Xmmwgp51Ci7x4Z5YdFWdM">
          <note>Interpellationen är återtagen</note>
        </correspAction>
        <correspAction type="sent" xml:id="i-UV3F5Xjg7XxcrL5LeMNkdK" corresp="i-KGa34znP4SNkFTbwiVao8N">
          <date when="2015-07-07"/>
        </correspAction>
        <correspAction type="received" xml:id="i-3mURnAA6tdj5j32oNaGkRa" corresp="i-FfCiJc8kVZcwio9wsCvVkH">
          <date when="2015-08-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JgcCpubci5KfV6TziKLijb">
            Interpellation 2014/15:729 Kommunala trådlösa nätverk av Erik
            Ottoson (M) till Statsrådet Mehmet Kaplan (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UJsr7VgPYGCS4ahvg1j5FY">
            Under den senaste tiden har fler och fler kommuner visat intresse
            för att med skattepengar sätta upp så kallade wifi-nätverk i sina
            städer för att tillhandahålla gratis internet till medborgarna.
            Detta är förenat med en rad risker vad gäller it-säkerhet och
            marknadens funktionssätt.
          </p>
          <p xml:id="i-WPhiYwJswCTCvYAHigLgwk">
            En person som ansluter sig till ett nätverk som är eller förefaller
            vara ett allmänt wifi-nät utsätter sin överförda data för risken
            att snappas upp av obehöriga. På ett okrypterat trådlöst nätverk
            är det ingen konst för vem som helst med en dator att se all trafik
            som sker i realtid och läsa direkt på skärmen vad grannen på bussen
            är inne på för hemsidor, vad som står i de mejl man läser eller
            vad man skriver på Facebook till sin käresta. Med lite teknisk
            kunskap kan man med begränsade medel ta sig förbi även vanliga
            krypteringar av trådlösa nätverk.
          </p>
          <p xml:id="i-VZ94Gzscjn4DmysXnKETQK">
            Om kommuner börjar erbjuda gratis wifi-uppkopplingar uppstår
            även oönskade effekter på marknaden. Det blir inte längre intressant
            för telekomföretag att bygga ut ny infrastruktur för 4G, 5G, 6G
            och så vidare där det finns ett skattesubventionerat wifi-nät.
            Teknikutvecklingen kommer därför att hämmas för vanliga telekomkunder,
            och i förlängningen kan vi få en situation där vi har bättre uppkoppling
            i ytterstadsområden och på landsbygden än vi har i innerstaden
            i våra stora städer. För många på landsbygden och i förorter kan
            det säkert låta bra fram tills att man inser att man har fått
            vara med och betala för innerstadens wifi genom skattsedeln.
          </p>
          <p xml:id="i-K6krNSc4PUfbbWyfAUiJ5c">
            Även utbyggnaden av täckning och kapacitet i landsbygdsområden
            kan påverkas negativt. Det beror på att mobiloperatörernas intjäningsförmåga
            i tätorterna – som utgör grunden för utbyggnaden såväl i tätorten
            som på landsbygden – reduceras när de tvingas konkurrera med skattesubventionerade
            gratistjänster. Om kommersiella operatörer inte ges möjlighet
            att konkurrera på lika villkor i tätorterna minskar deras förmåga
            att bygga infrastruktur för mobiltelefoni och mobilt bredband
            inte bara i tätorterna, utan sannolikt än mer på landsbygden.
          </p>
          <p xml:id="i-KKWPYJtpv8GeHpDkkndwD4">
            En sådan utveckling skulle gå stick i stäv med de av riksdagen
            beslutade it-politiska målen om att de elektroniska kommunikationerna
            i första hand ska tillhandahållas genom en väl fungerande marknad
            och att alla hushåll och företag bör ha goda möjligheter att använda
            sig av elektroniska samhällstjänster och service via bredband.
          </p>
          <p xml:id="i-9abcKWbjUTQmyJSuqEqJ4A">
            Mot bakgrund av bland annat ovanstående vill jag fråga statsrådet
            Mehmet Kaplan:
          </p>
          <p xml:id="i-UGYRT85f7NbRaw5JasSY37">
            Vad avser statsrådet att göra för att förhindra den utveckling
            mot en snedvriden konkurrens som beskrivs i interpellationen?
          </p>
          <p xml:id="i-VZSMPkg8c6rdFkhRhYix3x">
            Hur avser statsrådet att komma tillrätta med de risker som kommunala
            wifi-nät innebär?
          </p>
        </div>
      </div>
    </body>
  </text>
</TEI>
