<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201415--0738">
  <teiHeader>
    <fileDesc>
      <titleStmt>
        <title>Interpellation 2014/15:738 av Mikael Oscarsson (KD)</title>
        <author>Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2014/15:738 av Mikael Oscarsson (KD) till Klimat- och miljöminister Åsa Romson (MP) om Långsiktig bekämpning av stickmyggor</title>
          <idno type="rdwebb">H210738</idno>
          <ref type="dokument_url_text">http://data.riksdagen.se/dokument/H210738/text</ref>
          <ref type="dokument_url_html">http://data.riksdagen.se/dokument/H210738</ref>
          <ref type="dokumentstatus_url_xml">http://data.riksdagen.se/dokumentstatus/H210738</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ST3KmJ7dwych9bUEkWZEu6</idno>
            <persName>Klimat- och miljöminister Åsa Romson</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-HZoxxav6sf4vTCb7ZShhy7">
          <note>Interpellationen är återtagen</note>
        </correspAction>
        <correspAction type="sent" xml:id="i-V4qwRqpSA5BfqNoUPZHHdi" corresp="i-Ybw8JnrmHGCsqpipBke8a7">
          <date when="2015-07-20"/>
        </correspAction>
        <correspAction type="received" xml:id="i-8f4kfPZFzC2sQWx6uFvXCX" corresp="i-ST3KmJ7dwych9bUEkWZEu6">
          <date when="2015-08-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WgyuoMFZr19udTXfJy5eP5">
            Interpellation 2014/15:738 Långsiktig bekämpning av stickmyggor
            av Mikael Oscarsson (KD) till Klimat- och miljöminister Åsa Romson
            (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-92hWVb4QXS4DwThKKp8S4V">
            I februari i år interpellerade jag om bekämpning av stickmyggor.
            I interpellationen lyfte jag upp problematiken med att sänka stödet
            för bekämpning av stickmyggor i nedre dalälvsområdet med 25 %.
            Så valde dock regeringen att göra och 4 miljoner blev i stället
            3 miljoner.
          </p>
          <p xml:id="i-P8HAVA6ZACBY3dspGbChcg">
            Tidigt i somras uppstod dock ett akut bekämpningsbehov. Myggplågan
            blev värre än på länge på grund av den kalla och blöta våren.
            Pengar saknades för att upprätthålla den bekämpningsnivå som krävs
            för att hålla situationen i schack. Tack och lov lyssnade regeringen
            på den massiva kritik som framfördes i media när vi i slutet av
            juni såg bekämpningsbehovet växa för varje dag. Regeringen sköt
            till 5 miljoner kronor extra som länsstyrelserna hade äskat och
            bekämpningen kan nu fortsätta.
          </p>
          <p xml:id="i-BycxRYfdatThSb7enfnWWT">
            På ett seminarium i riksdagen den 28 januari där bekämpningsledaren
            på Biologisk myggbekämpning, den enhet som jobbar för Nedre Dalälvens
            utvecklingsbolag (Nedab), medverkade framkom det att det årliga
            budgetbehovet ligger på 12,5 miljoner per år. Det betyder att
            regeringen skulle behöva öka stödet till dryga 6 miljoner, om
            regeringen har som ambition att fortsätta delfinansiera bekämpningen.
          </p>
          <p xml:id="i-4jrq3dU3yQU79Byrw9WNAv">
            De mest drabbade områdena, bl.a. området runt nedre Dalälven
            samt orter runt Klarälven blir i praktiken obeboeliga när myggplågan
            är som värst. Myggbekämpningen är en verksamhet som kräver att
            det finns en buffert av resurser eftersom behovet av insatser
            skiljer sig mycket från år till år och kan komma plötsligt.
          </p>
          <p xml:id="i-V7KWj9mrSerxSd7unzs8nr">
            Regeringen har framfört att man önskar se ”alternativa metoder”
            för myggbekämpningen, bland annat röja mark och använda betesdjur.
            Bekämpningsledaren kallar de alternativa metoderna för ”det löjligaste
            jag hört” (SVT Nyheter Uppsala 28/5 2015). Han menar att gå från
            BTI, som idag är det enda kända fungerande bekämpningsmedlet,
            till dessa alternativa metoder kommer sluta i en katastrof för
            de boende i området.
          </p>
          <p xml:id="i-2xpPkeWNz2n8MZvLyXWqVD">
            BTI är en lösning som fungerar precis när problemet uppstår eller
            precis innan, det är inte en lösning som fungerar långsiktigt.
            För detta behövs nya metoder.
          </p>
          <p xml:id="i-v7XvTq9PZbwHRe4GAmZAd">
            Forskningen runt nya metoder är lovande och på flugor har metoden
            SIT framgångsrikt använts. Metoden innebär att flugpopulationerna
            dramatiskt minskar tack vare att deras reproduktionsförmåga kraftigt
            försämrats. Denna metod är något Internationella atomenergiorganet
            IAEA i dag aktivt bedriver forskning kring. FN-organet IAEA har
            uttryckt sin vilja att få med fler aktörer i forskningen och de
            är intresserade av att jobba tillsammans med fler stater. Men
            då krävs det att den svenska regeringen också visar sitt intresse
            för att delta. Metoden ser lovande ut och man förbereder nu ett
            pilotprojekt i norra Sudan. Detta är något som Sverige borde visa
            intresse för att delta i. Denna metod skulle på några års sikt
            kunna förhindra att myggplågan ens uppstår, något både ekonomin
            och miljön, för att inte tala om de boende, skulle tjäna på.
          </p>
          <p xml:id="i-2gLVVc9maFwPNTu1zVAv2w">
            Mina frågor till klimat- och miljöministern är:
          </p>
          <p xml:id="i-4G1ADRv5qyWJTcECJJsZke">
            Avser statsrådet att ge erforderligt stöd för att Sverige ska
            kunna delta i forskningen kring SIT-metoden?
          </p>
          <p xml:id="i-FM4Ttp6nJ88xEPKTkRxGFQ">
            Avser statsrådet att verka för en omprövning av beslutet om den
            statliga sänkningen av stödet för bekämpningen?
          </p>
        </div>
      </div>
    </body>
  </text>
</TEI>
