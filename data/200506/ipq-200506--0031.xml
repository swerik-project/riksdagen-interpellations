<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0031">
  <teiHeader>
    <fileDesc>
      <titleStmt>
        <title>Tandvårdsreform</title>
        <author>Romanus, Gabriel (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tandvårdsreform till Johansson, Ylva (s) - Statsråd om Tandvårdsreform</title>
          <idno type="rdwebb">GT1031</idno>
          <ref type="dokument_url_text">http://data.riksdagen.se/dokument/GT1031/text</ref>
          <ref type="dokument_url_html">http://data.riksdagen.se/dokument/GT1031</ref>
          <ref type="dokumentstatus_url_xml">http://data.riksdagen.se/dokumentstatus/GT1031</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bx9fbNBh4ybH7H2kWavRdb</idno>
            <persName>Gabriel Romanus</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MKiRCiPiCyVnogEFza1Kp5" corresp="i-Bx9fbNBh4ybH7H2kWavRdb">
          <date when="2005-10-10"/>
        </correspAction>
        <correspAction type="answered" xml:id="i-UY7pJn5zqPzijFF3dBnNho">
          <date when="2005-11-15"/>
        </correspAction>
        <correspAction type="received" xml:id="i-EdVFDFyJPhYWAHtpuKoMvp" corresp="i-SZKUTdtCrCo58yNCQsH76">
          <date when="2005-10-10"/>
        </correspAction>
        <correspAction type="answered" xml:id="i-Mq7yjBHFGmU49FaoMNGQbv" corresp="i-SZKUTdtCrCo58yNCQsH76">
          <date when="2005-11-15"/>
        </correspAction>
        <correspContext corresp="i-Mq7yjBHFGmU49FaoMNGQbv">
          <ref type="record" target="prot-200506--030">Riksdagens protokoll 2005/06:30 Tisdagen den 15 november</ref>
          <ref type="recordSection" target="unsetDivId">8 § Svar på interpellation 2005/06:31 om tandvårdsreform</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-42qzix8NBrMAjoVPKqT8r7">
            None Tandvårdsreform None None
          </p>
        </div>
        <div type="ipqSubmissionInfo">
          <p xml:id="i-3qBz2DJ76cYkrvNHCmQZBY">
            den 10 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Ak1JX9BHUymHCvZ2225Rm8">
            Sommaren 2002 överlämnades utredningen Tandvården till 2010 till
            regeringen. Nu har tre år gått, och inget förslag har lagts fram
            med anledning av utredningen. Så sent som i budgetpropositionen
            för 2005 fanns inget meddelande om att regeringen avsåg att föreslå
            riksdagen en tandvårdsreform. Frågan hade för ett år sedan uppenbarligen
            ingen högre prioritet för regeringen. Sedan dess har dock kritiken
            mot nuvarande ordning blivit så stark, att även regeringen har
            fått medge att något måste göras.
          </p>
          <p xml:id="i-WAXFZf54gmhtzTm1Rge2Y9">
            Av en interpellationsdebatt den 8 februari 2005 framgick att
            regeringen inte hade någon tidtabell för en tandvårdsreform. I
            ett pressmeddelande den 5 maj meddelade dock statsrådet att en
            arbetsgrupp hade tillsatts, och att ett förslag till tandvårdsreform
            skulle presenteras vid en hearing i augusti. Närmare detaljer
            kunde dock inte avslöjas vid den interpellationsdebatt som statsrådet
            medverkade i den 8 juni.
          </p>
          <p xml:id="i-WgTiNHucxucdfpUp9j3xS3">
            I regeringsförklaringen den 13 september meddelade statsministern
            att ”en ny tandvårdsförsäkring som ska stärka den förebyggande
            tandvården och ge ett bättre skydd mot höga kostnader förbereds”.
          </p>
          <p xml:id="i-Cya6ysReUrKhWUzNXgaZQf">
            I budgetpropositionen för 2006 heter det att ”regeringen avser
            att under 2006 utforma en tandvårdsreform med inriktningen att
            säkra en god tandhälsa och ett skydd mot höga tandvårdskostnader”.
          </p>
          <p xml:id="i-MS8gbNng7MkXk4J6HuMYiS">
            Det är bra att regeringen nu verkar ta situationen när det gäller
            tandvårdsproblemen på större allvar. De senaste elva åren, då
            Socialdemokraterna har haft regeringsansvaret, har i stort sett
            inneburit elva förlorade år när det gäller att åstadkomma en god
            tandvårdsförsäkring som verkar förebyggande och skyddar människor
            mot oförutsedda höga tandvårdskostnader.
          </p>
          <p xml:id="i-B9hkrTiZ4DN8etGmPqxVhu">
            Även den insats som har gjorts, det så kallade högkostnadsskyddet
            för människor över 65 år har, trots goda intentioner, varit behäftad
            med stora svagheter. Konstruktionen innebär en uppenbar risk att
            människor skjuter upp angelägna åtgärder. Man har fått ett uppdämt
            vårdbehov som har lett till långa väntetider, innan angelägna
            åtgärder har kunnat sättas i gång.
          </p>
          <p xml:id="i-UX5TpdFNDbB6fHo131Ahnn">
            Som visades i tv-programmet Uppdrag granskning den 4 oktober
            har systemet dessutom konstruerats på ett sätt som innebär att
            olika landsting har kunnat ta ut helt olika summor ur försäkringen
            för samma åtgärder. Detta har i sin tur bidragit till att människor
            under 65 år har fått betala uppenbara överpriser ur egen ficka
            för motsvarande åtgärder. Till detta kommer, enligt uppgifter
            i Aktuellt den 3 och 4 oktober, att patienterna har belastats
            med onödiga kostnader för bonussystem för de tandläkare som har
            använt vissa företags produkter.
          </p>
          <p xml:id="i-P9isFpsyPTPCucmacdVUKi">
            Trots det så kallade högkostnadsskyddet kan patienten drabbas
            av mycket stora kostnader, eftersom hon eller han utöver självrisken
            på 7 700 kr även kan riskera att få betala höga materialkostnader.
          </p>
          <p xml:id="i-TKduU4jdtsyr7uVjdL9bkv">
            Eftersom riksdagen inte var inbjuden till Socialdepartementets
            hearing i augusti, då ett förslag till tandvårdsreform enligt
            pressmeddelandet den 5 maj skulle presenteras, anser jag det angeläget
            att dessa frågor kan diskuteras i riksdagen, då de berör frågor
            som är viktiga för många människors hälsa.
          </p>
        </div>
        <div type="ipQuestion">
          <p xml:id="i-BKHz4Ai3FU1JLwot5yGaSA">
            Mot bakgrund av det anförda vill jag därför fråga statsrådet
            Ylva Johansson:
            <list rend="ordered">
              <item>
                1. Vad avser statsrådet att göra för att rätta till de uppenbara
                svagheterna med det nuvarande högkostnadsskyddet för människor
                över 65 år?
              </item>
              <item>
                2. Hur ser statsrådet på innebörden av regeringsförklaringens
                löfte om en tandvårdsreform som ska stärka den förebyggande tandvården
                och ge ett bättre skydd mot höga kostnader?
              </item>
              <item>
                3. Vilken är statsrådets tidsplan för det fortsatta arbetet med
                en tandvårdsreform?
              </item>
              <item>
                4. Vill statsrådet redogöra för huvudlinjerna i det reformförslag
                som presenterades vid regeringens hearing i augusti?
              </item>
            </list>
          </p>
        </div>
      </div>
    </body>
  </text>
</TEI>
