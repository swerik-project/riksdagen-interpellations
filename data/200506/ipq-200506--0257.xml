<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0257">
  <teiHeader>
    <fileDesc>
      <titleStmt>
        <title>Lag mot religionskränkning</title>
        <author>Skånberg, Tuve (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lag mot religionskränkning till Bodström, Thomas (s) - Justitieminister om Lag mot religionskränkning</title>
          <idno type="rdwebb">GT10257</idno>
          <ref type="dokument_url_text">http://data.riksdagen.se/dokument/GT10257/text</ref>
          <ref type="dokument_url_html">http://data.riksdagen.se/dokument/GT10257</ref>
          <ref type="dokumentstatus_url_xml">http://data.riksdagen.se/dokumentstatus/GT10257</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <persName>Tuve Skånberg</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-BftcfkjmM1afiPWnNDYCW6" corresp="i-4BTx6VbUNJDqLqfkYqjnsE">
          <date when="2006-02-10"/>
        </correspAction>
        <correspAction type="received" xml:id="i-N8Ps3Ta32qzYMqLbHUBCnC">
          <date when="2006-02-14"/>
        </correspAction>
        <correspAction type="answered" xml:id="i-76u8FV6L7dhKJ8gTyv63Ae">
          <date when="2006-03-14"/>
        </correspAction>
        <correspAction type="received" xml:id="i-RKFTAXfsRYEBHUBqd93MVc" corresp="i-STyFs6Gu3boin31eFp1bNM">
          <date when="2006-02-14"/>
        </correspAction>
        <correspAction type="answered" xml:id="i-5JUTGNt1b715CwVacPg9q2" corresp="i-STyFs6Gu3boin31eFp1bNM">
          <date when="2006-03-14"/>
        </correspAction>
        <correspContext corresp="i-5JUTGNt1b715CwVacPg9q2">
          <ref type="record" target="prot-200506--086">Riksdagens protokoll 2005/06:86 Tisdagen den 14 mars</ref>
          <ref type="recordSection" target="unsetDivId">5 § Svar på interpellation 2005/06:257 om lag mot religionskränkning</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7G9oW3XBSkuQVTRmFrxNZD">
            None Lag mot religionskränkning None None
          </p>
        </div>
        <div type="ipqSubmissionInfo">
          <p xml:id="i-SR7yRq8Z7fDttxt3Sd57AP">
            den 10 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-R2dizrZCiCybHUJ1ySrSxe">
            I ett mångkulturellt och pluralistiskt samhälle som det svenska
            är det angeläget att skapa respekt och trygghet inte bara för
            den enskildes politiska eller ideologiska övertygelse, etniska
            bakgrund eller sexuella läggning, utan också för hans eller hennes
            religiösa tro och bruk. Judar som vill importera kosherslaktat
            kött, muslimska kvinnor som vill bära slöja, sikher som vill bära
            turban riskerar alla att i dag mötas av fördomar och hån.
          </p>
          <p xml:id="i-UNVsjbqwLwCdgiLnw5QchY">
            Muslimer i Sverige och snart sagt över hela världen har protesterat
            mot de Muhammed-teckningar som Jyllands-Posten har publicerat.
            Även om en del protester har tagit sig uttryck vi aldrig kan acceptera,
            måste muslimerna generellt bemötas med förståelse och respekt
            för hur de upplever situationen, så att en konstruktiv dialog
            kan komma i gång. När företrädare för olika religiösa riktningar
            protesterade mot att Ecce Homo-utställningen i Uppsala domkyrka
            visade vad man menade var djupt kränkande bilder, möttes de på
            liknande sätt som muslimerna i dag av nedsättande och föraktfulla
            omdömen.
          </p>
          <p xml:id="i-2cAnXjnZTwcBnCdpcbGY97">
            Före 1970 fanns i Sverige skydd mot religionskränkning i lagen
            om trosfrid (tidigare lagen mot hädelse). När lagen 1970 togs
            bort menade man att lagen om hets mot folkgrupp skulle ge ett
            tillfredsställande skydd mot att religiösa värden skulle kränkas.
            Sedan 1970 har den religiösa pluralismen ökat, vilket innebär
            att situationer där olika religiösa seder, bruk och trosföreställningar
            förekommer och kan kollidera har blivit långt fler än man kunde
            förutse 1970. Lagen om hets mot folkgrupp har visat sig vara obrukbar
            för att skydda medborgarnas legitima rätt att slippa se sin tro
            eller trosutövning kränkt.
          </p>
          <p xml:id="i-LjTMZ2rodJHE9VKT3hhNFg">
            Brottet att smäda Guds namn, att häda, har en lång historia.
            Hädelse som föremål för världslig lagstiftning i Sverige fick
            sitt första uttryck genom Erik XIV:s patent om högmålssaker år
            1563. Med tiden blev lagstiftningen mer detaljerad och i missgärningsbalken
            från 1734 formuleras den enligt följande: ”Vilken som av uppsåt,
            med ord eller skrifter, lastar och smädar Gud, hans heliga ord
            och sakramentet, miste livet.”
          </p>
          <p xml:id="i-LPkppVfQSHNssdCG8XAZwN">
            Senare mildrades påföljden och i 1864 års strafflag fastställs
            fängelsestraff för religionsbrott i meningen ”hädelse mot Gud
            samt lastande av Guds heliga ord eller sakramenten” och ”gäckeri
            av gudstjänsten”. Mot dessa bestämmelser svarade bestämmelser
            i tryckfrihetsförordningen (TF) om ”hädelse mot Gud eller gäckeri
            av Guds ord eller sakramenten”.
          </p>
          <p xml:id="i-5gzVDAgvnaMEfZZnPC7Jyh">
            Från och med den svenska religionsfrihetslagstiftningen 1951
            förekom inte längre hädelse som ett brott, utan i stället talade
            man om brott mot trosfrid. Detta skydd var inte begränsat till
            att omfatta den officiella tron, utan omfattade även andra samfund.
            I tryckfrihetsförordningen infördes förbud mot ”skymfande av sådant
            som av svenska kyrkan eller annat, här i riket verksamt trossamfund
            hålles heligt”.
          </p>
          <p xml:id="i-MfHi3QnT2qQ5mApTLXtCxU">
            I en utredning 1969, Yttrandefrihetens gränser, (SOU 1969:38)
            föreslogs på goda grunder att man skulle behålla bestämmelsen
            om trosfridsbrott, men med den ändringen att Svenska kyrkans särställning
            skulle försvinna och förbudet direkt kopplas till religionsfrihetens
            betoning på den enskildes trosuppfattning.
          </p>
          <p xml:id="i-C2cymaSGFUKuhEvaXP1VkF">
            Den socialdemokratiska regeringen ansåg dock annorlunda när man
            i proposition 1970:125 föreslog att trosfridsbestämmelserna helt
            skulle avskaffas. 1968-vågen drog med full kraft genom det svenska
            samhället och den fria och öppna debatten i ett demokratiskt samhälle
            krävde, menade departementschefen, en vidsträckt rätt till yttrande-
            och tryckfrihet. Vad gällde medborgarnas religiositet menade regeringen
            att bestämmelserna i exempelvis brottsbalken om hets mot folkgrupp
            borde ge ett tillfredsställande skydd så att religiösa värden
            inte kränktes.
          </p>
          <p xml:id="i-VYXaVaJ2ZVRwpVtrkwcwxJ">
            Vad som nu finns kvar av skydd av trosfriden är enbart grundlagsbestämmelsen
            om religionsfrihet, även om ett indirekt skydd kan sägas fungera
            genom att skyddet mot kränkning antas bli reglerat av andra lagar,
            särskilt bestämmelserna om hets mot folkgrupp och förargelseväckande
            beteende.
          </p>
          <p xml:id="i-F4mV4iy4UnFEsYv7qRj7Uy">
            Såväl Danmark som Finland har tidigare haft lagstiftning mot
            hädelse men har, liksom Sverige, under åren tagit bort denna.
            I Norge finns däremot numera den så kallade blasfemiparagrafen
            i Almindelig borgerlig Straffelov (Straffeloven), 13 kap. ”Forbrydelser
            mod den almindelige Orden og Fred”:
          </p>
          <p xml:id="i-L8nGQtBJ5nSMvY25JP6uqz">
            142 §. Den som i ord eller handling offentlig forhåner eller
            på en krenkende eller sårende måte viser ringeakt for nogen trosbekjennelse
            hvis utøvelse her i riket er tillatt eller noget lovlig her bestående
            religionssamfunds troslærdommer eller gudsdyrkelse, eller som
            medvirker hertil, straffes med bøter eller med hefte eller fengsel
            inntil 6 måneder.
          </p>
          <p xml:id="i-BneiGCjRa5z92GiQbXmTBJ">
            Denna norska lagstiftning, i synnerhet med dess ord om att inte
            ”på ett kränkande och sårande sätt visa ringaktning för någon
            trosbekännelse”, skulle kunna vara en god modell för att utforma
            en modern lag mot religionskränkning även i Sverige, som kunde
            ge medborgarna i ett pluralistiskt samhälle skydd mot kränkning
            av sin religion.
          </p>
          <p xml:id="i-6tUBzgnqjN3Dzksv17naWd">
            Hur en sådan lag ska utformas, samtidigt som ett starkt skydd
            för yttrandefriheten kvarstår, bör närmare utredas. Även om en
            domstol inte skulle fälla Muhammed-teckningarna i Jyllands-Posten
            eller Ecce Homo-utställningen i Uppsala domkyrka utifrån en lag
            mot religionskränkning, skulle en sådan lag ge en signal om vikten
            av att respektera andra människors trosbekännelse.
          </p>
          <p xml:id="i-Lj62EtVd6kiaNW4Q7heZs">
            Avser justitieministern att mot denna bakgrund utreda frågan
            om att införa en lag mot religionskränkning?
          </p>
        </div>
      </div>
    </body>
  </text>
</TEI>
