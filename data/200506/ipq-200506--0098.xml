<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0098">
  <teiHeader>
    <fileDesc>
      <titleStmt>
        <title>Grundläggande principer i vår demokrati och i vårt rättssamhälle</title>
        <author>Sundell, Ola (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Grundläggande principer i vår demokrati och i vårt rättssamhälle till Persson, Göran (s) - Statsminister om Grundläggande principer i vår demokrati och i vårt rättssamhälle</title>
          <idno type="rdwebb">GT1098</idno>
          <ref type="dokument_url_text">http://data.riksdagen.se/dokument/GT1098/text</ref>
          <ref type="dokument_url_html">http://data.riksdagen.se/dokument/GT1098</ref>
          <ref type="dokumentstatus_url_xml">http://data.riksdagen.se/dokumentstatus/GT1098</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DKsVYU73WDtSTFEeLoboVx</idno>
            <persName>Ola Sundell</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-BdzRRMK9pCW5ih27hvaAiq" corresp="i-DKsVYU73WDtSTFEeLoboVx">
          <date when="2005-11-08"/>
        </correspAction>
        <correspAction type="received" xml:id="i-V3o4izA3fh4xgrnB3US75Z" corresp="i-3kVCtR7mCK6mW2F6oaBMR5">
          <date when="2005-11-09"/>
        </correspAction>
        <correspAction type="answered" xml:id="i-4dhtEzUx33tRR4KEkzcBiM" corresp="i-A5R84cTmpky3NHJ7nLKaEt">
          <date when="2005-11-21"/>
        </correspAction>
        <correspContext corresp="i-4dhtEzUx33tRR4KEkzcBiM">
          <ref type="record" target="prot-200506--034">Riksdagens protokoll 2005/06:34 Måndagen den 21 november</ref>
          <ref type="recordSection" target="unsetDivId">6 § Svar på interpellation 2005/06:98 om grundläggande principer i vår demokrati och i vårt rättssamhälle</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XsEYcM44JheW5AQDcLQT6E">
            None Grundläggande principer i vår demokrati och i vårt rättssamhälle
            None None
          </p>
        </div>
        <div type="ipqSubmissionInfo">
          <p xml:id="i-RB6NCRaBnskAGHMBGqe8Ea">
            den 8 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4VCKQ5Yz5av1Dyygptpvoe">
            I regeringsformen, 11 kap. 7 % står bland annat att ingen myndighet,
            ej heller riksdagen, får bestämma hur förvaltningsmyndighet skall
            i särskilt fall besluta i ärende som rör myndighetsutövning mot
            enskild, eller som rör tillämpning av lag.
          </p>
          <p xml:id="i-WrwpWr8yyKWrisSguMTqtY">
            I ett aktuellt fall har ett antal riksdagsledamöter, bland dem
            nuvarande socialminister Berit Andnor, agerat på ett sätt som
            jag anser inte står i överensstämmelse med grundlagen och med
            principerna för vår demokrati och för vårt rättssamhälle.
          </p>
          <p xml:id="i-LyAtV2MndoLmiPY4Aqtxcq">
            Fallet i fråga är rättsprocessen mot den förra landstingsdirektören
            i Jämtland, Ellen Hyttsten, som nyligen fällts för förtal av en
            enig hovrätt. När åtalet mot Ellen Hyttsten ursprungligen väcktes
            2001 ordnade dåvarande vice statsminister Margareta Winberg en
            insamling för att betala böterna om Hyttsten skulle bli fälld.
            Insamlingen skedde på en middag i regeringshögkvarteret Rosenbad
            till vilken vice statsminister Margareta Winberg inbjudit riksdagsledamöterna
            från Jämtland, förutom mig själv. Riksdagsledamöterna ställde
            upp på Margareta Winbergs initiativ och de uttalade också sitt
            stöd för Ellen Hyttsten offentligt, under pågående rättsprocess.
          </p>
          <p xml:id="i-31cCfkPRZqZfCKb9LbuH4F">
            Nu har alltså en enig hovrätt fällt Ellen Hyttsten för förtal.
            Hon är dömd för att i sitt nyhetsbrev på landstingets hemsida
            kallat en privatpersons förmedlingsverksamhet på Internet för
            trafficking och ”kvinnohandel”. Böter, skadestånd och rättegångskostnader
            uppgår till omkring 90 000 kr.
          </p>
          <p xml:id="i-HAqakbKtHFh4VcrvpWgsan">
            I en intervju med Sveriges Radio Jämtland (SRJ) den 4 november
            2005 säger ambassadör Margareta Winberg (MW) följande i denna
            fråga:
          </p>
          <p xml:id="i-64x2dKbj1Womn1Pgj9cn5t">
            ”SRJ: Det är många som har ifrågasatt det här att man ena sekunden
            sitter med och stiftar lagar och i nästa sekund startar insamlingar
            till den som bryter mot de här stiftade lagarna. Ser du inga problem
            med det?
          </p>
          <p xml:id="i-CsHEqjHuYuxHP3K4MRnuAB">
            MW: Nej det gör jag inte för att jag respekterar naturligtvis
            det beslut som en domstol kommer fram till, sedan kan jag ju tycka
            annorlunda och därför sympatisera med den som blivit straffad
            och då tycker jag mycket väl att man kan göra en sådan insamling.
          </p>
          <p xml:id="i-UCvtwzFzrdm1tcTWMRdpHs">
            SRJ: Ellen Hyttsten har ju sagt att Ralph Rentzsch ägnat sig
            åt trafficking, kvinnohandel, varför ska man försvara sådana uttalanden?
          </p>
          <p xml:id="i-AeFYoH8N84CWzM6Mro7NHY">
            MW: Jag vill inte gå in på själva domslutet och det hela, det
            är bara det att jag sympatiserar med Ellen Hyttsten och därför
            föreslog jag det här och därför står jag vid mitt ord.”
          </p>
          <p xml:id="i-EMRGKpsZXcTSHBUMe8aHVR">
            Förutom dilemmat att som riksdagsledamöter, vice statsminister
            och nuvarande ambassadör för Sverige i Brasilien ta ställning
            till om man ska uppfylla löftet att betala böter för ett allvarligt
            brott som en högt uppsatt tjänsteman har begått, finns det ett
            par principiellt viktiga frågor som är av sådan vikt att statsministern
            bör komma till riksdagen och förklara sin inställning.
          </p>
        </div>
        <div type="ipQuestion">
          <p xml:id="i-3WPpN21PAp4nG49Fq6ryFY">
            Mot bakgrund av ovanstående vill jag ställa följande frågor till
            statsministern:
            <list rend="ordered">
              <item>
                1. Vilka åtgärder avser statsministern att vidta för att klargöra
                regeringens inställning till om det är förenligt med grundlagen
                att företrädare för riksdagen, som den lagstiftande församlingen
                och vice statsministern, agerar så att de domstolar som ska vara
                självständiga riskerar att otillbörligt påverkas?
              </item>
              <item>
                2. Vilka åtgärder avser statsministern att vidta för att klargöra
                sin uppfattning om lämpligheten i att riksdagsledamöter, som stiftar
                lagarna som alla ska leva efter, samtidigt ställer upp och samlar
                in och betalar böter för förtal som utdöms åt exempelvis en högt
                uppsatt tjänsteman?
              </item>
              <item>
                3. Vilka åtgärder avser statsministern att vidta för att klargöra
                regeringens inställning till att en svensk ambassadör avser att
                betala delar av böter för en högt uppsatt tjänstemans förtalsbrott?
              </item>
            </list>
          </p>
        </div>
      </div>
    </body>
  </text>
</TEI>
