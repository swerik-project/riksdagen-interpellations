<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0236">
  <teiHeader>
    <fileDesc>
      <titleStmt>
        <title>Översyn av villkoren för totalisatorspel</title>
        <author>Hedquist, Lennart (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av villkoren för totalisatorspel till Österberg, Sven-Erik (s) - Statsråd om Översyn av villkoren för totalisatorspel</title>
          <idno type="rdwebb">GT10236</idno>
          <ref type="dokument_url_text">http://data.riksdagen.se/dokument/GT10236/text</ref>
          <ref type="dokument_url_html">http://data.riksdagen.se/dokument/GT10236</ref>
          <ref type="dokumentstatus_url_xml">http://data.riksdagen.se/dokumentstatus/GT10236</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LBN95MD8hn6zkXhRBcbJbB</idno>
            <persName>Lennart Hedquist</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-9fdWbFK67588CD12XaNZBq</idno>
            <persName>Sven-Erik Österberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RPuUnistTicrU49mGkZAXd" corresp="i-LBN95MD8hn6zkXhRBcbJbB">
          <date when="2006-02-06"/>
        </correspAction>
        <correspAction type="received" xml:id="i-P4YNjZVUbvVvrH4856y7ok" corresp="i-9fdWbFK67588CD12XaNZBq">
          <date when="2006-02-07"/>
        </correspAction>
        <correspAction type="answered" xml:id="i-K3arNQVJcMHDtde6B7ScmC" corresp="i-HNvivTxAPySuVXe8X3z3LJ">
          <date when="2006-02-24"/>
        </correspAction>
        <correspContext corresp="i-K3arNQVJcMHDtde6B7ScmC">
          <ref type="record" target="prot-200506--079">Riksdagens protokoll 2005/06:79 Fredagen den 24 februari</ref>
          <ref type="recordSection" target="unsetDivId">14 § Svar på interpellation 2005/06:236 om översyn av villkoren för totalisatorspel</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KjTKp5d4mFoW5SrVCUV7ro">
            None Översyn av villkoren för totalisatorspel None None
          </p>
        </div>
        <div type="ipqSubmissionInfo">
          <p xml:id="i-4yS9azUHsJRwKa2BaffEgq">
            den 6 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KGeWsEdjx37oUXaYKVbmA8">
            Den svenska spelmarknaden är reglerad. Sociala skyddshänsyn anges
            vara det grundläggande skälet till detta. Detta har inneburit
            att staten aktivt försökt kanalisera spelandet till spelanordnare
            vars verksamheter kontrolleras av Lotteriinspektionen och andra
            myndigheter.
          </p>
          <p xml:id="i-LdZf7KHAutarTReMjzg6FV">
            Konkurrensen på spelmarknaden hårdnar. Framför allt är det utländska
            aktörer som via spel på Internet lyckats etablera sig på den svenska
            spelmarknaden. År 2004 stod de utländska aktörerna för nära 75
            % av tillväxten i spelomsättningen. Eftersom lotterilagen endast
            är tillämplig på spel och lotterier som anordnas i Sverige omfattas
            som bekant inte de utländska spelföretag som erbjuder sina spel
            på den svenska marknaden.
          </p>
          <p xml:id="i-9uPk6yHMnMq5XHZHRonUc8">
            För att den reglerade marknaden inte ska förlora kunder till
            de oreglerade och okontrollerade aktörerna har det ansetts viktigt
            att konkurrensvillkoren för de reglerade aktörerna inte försämras.
          </p>
          <p xml:id="i-WyPSGxx9EVac8QT3WiFaqY">
            ATG, som anordnar spel på hästar, upplever samma konkurrens som
            övriga aktörer. Än så länge konkurrerar inte de utländska aktörerna
            i någon större utsträckning om spelet på hästar, men konkurrensen
            mellan olika spelformer hårdnar alltmer. Risken är stor att det
            reglerade spelandet på hästar kan komma att konkurreras ut av
            spel med snabbare och högre vinståterbäring om man låter utvecklingen
            ha sin gång. Det som skiljer spel på hästar från i princip alla
            andra spelformer är det unika samspelet mellan sport och spel.
            Den nära kopplingen är en viktig förutsättning för att den svenska
            trav- och galoppsporten ska leva i hela landet och kunna fortsätta
            att utvecklas.
          </p>
          <p xml:id="i-35TUAjBmHort5Yan5TNMiM">
            Basen för spel på hästar är hästuppfödare, hästägare och tränare.
            De ekonomiska villkoren för dessa kategorier kan inte sägas vara
            särskilt gynnsamma. Omsättningen på spelet har i princip stått
            stilla de senaste åren. Samtidigt har återföringen till staten
            ökat, vilket fått till följd att det tillförts mindre pengar till
            näringen. Lönsamheten har försämrats så till den grad att många
            uppfödare har valt att lägga ned sin verksamhet. Resultatet syns
            i avelsstatistiken @ antalet födda föl minskar drastiskt. Detta
            är ett hot mot trav- och galoppsportens framtid i Sverige. Mot
            den bakgrunden har ATG beslutat att tillföra de aktiva i trav-
            och galoppsporten 40 miljoner kronor extra under 2006.
          </p>
          <p xml:id="i-DuBQ5dsnjhmwKHnj8z7Ly4">
            Nu väntar hästuppfödare, hästägare och tränare på att staten
            ska stå fast vid sitt löfte om att återställa nivån på spelskatten
            efter den höjning som angavs vara motiverad av den då pågående
            budgetsaneringen och som då sades skulle återställas i framtiden.
            På många andra områden har regeringen återställt nivåerna till
            vad som gällde före saneringen. När det gäller den spelskatt som
            travsporten direkt berörs av har man inte gjort något åt den.
            Inom näringen uppfattas detta som ett stort svek. Ett återställande
            av skattenivån skulle tillföra näringen ca 35 miljoner kronor.
            Det handlar med andra ord inte om några stora pengar för staten,
            men för näringen (hästuppfödare, hästägare, tränare och kuskar)
            betyder dessa pengar mycket på den knappa marginal de flesta bedriver
            sin verksamhet på. Men framför allt handlar det om trovärdighet;
            näringen fick bidra och godtog det när staten behövde pengarna,
            men staten har sedan inte hållit sitt löfte om återställning.
          </p>
          <p xml:id="i-5cgtM5fzMPjAu8VBkq1Mmi">
            Jag noterar att regeringen genom jordbruksministern sagt sig
            vilja genomföra vissa åtgärder för att säkerställa hästnäringen
            i Sverige. För att ge det trovärdighet är det nog än viktigare
            med en åtgärd som bryter den sedan en tid inledda minskning som
            jag ovan refererat.
          </p>
          <p xml:id="i-NtPUa4mjHHaV35D6rjdg34">
            Vid en internationell jämförelse kan man till exempel konstatera
            att skattenivåerna varierar mycket. I flera länder är skatten
            på hästspel utarbetad med hänsyn till förutsättningarna att bedriva
            hästsport. Den svenska spelskatten är högre än i de övriga nordiska
            länderna och tillhör de högsta i Europa. Den effektiva skatten
            har ökat årligen och var 11,5 % år 2004. Det innebar att av ATG:s
            omsättning på ca 10,8 miljarder kronor 2004 erhöll staten 1,2
            miljarder i spelskatt och kunderna 7,4 miljarder som återbäring
            på sina spelinsatser, medan återstoden, ca 1,2 miljarder kronor,
            gick till sporten (prispengar, ersättning i premielopp, ersättning
            till uppfödare). Det innebär sålunda att staten lade beslag på
            en lika hög andel som hästnäringen totalt.
          </p>
          <p xml:id="i-3comikjutZfXTri2bALqBM">
            Jag vill mot den angivna bakgrunden fråga statsrådet:
          </p>
          <p xml:id="i-VG8w5AuYKcbeXUipTLKvwc">
            I vilken utsträckning är statsrådet beredd att föreslå en översyn
            av beskattningen av just hästspel, eller föreslå andra åtgärder
            beträffande hästspel, i syfte att förbättra situationen för hästnäringen?
          </p>
        </div>
      </div>
    </body>
  </text>
</TEI>
