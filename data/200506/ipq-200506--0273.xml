<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0273">
  <teiHeader>
    <fileDesc>
      <titleStmt>
        <title>Satsningar på feministiskt självförsvar i skolorna</title>
        <author>Ohly, Lars (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Satsningar på feministiskt självförsvar i skolorna till Baylan, Ibrahim (s) - Statsråd om Satsningar på feministiskt självförsvar i skolorna</title>
          <idno type="rdwebb">GT10273</idno>
          <ref type="dokument_url_text">http://data.riksdagen.se/dokument/GT10273/text</ref>
          <ref type="dokument_url_html">http://data.riksdagen.se/dokument/GT10273</ref>
          <ref type="dokumentstatus_url_xml">http://data.riksdagen.se/dokumentstatus/GT10273</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <persName>Lars Ohly</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Ibrahim Baylan</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-XkSg1s4sPHzTZJA7eMx8oT" corresp="i-HpwkrkkrFd1MRPixHrr8q1">
          <date when="2006-02-22"/>
        </correspAction>
        <correspAction type="answered" xml:id="i-FGrCJM6LsTGey2F5fjSFc2">
          <date when="2006-03-07"/>
        </correspAction>
        <correspAction type="received" xml:id="i-VAg98WGDSKntNFTC5dWvPm" corresp="i-A6T9WoUzRwW8LUK52znHwX">
          <date when="2006-02-22"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4tuFiEFuSdYTeNHkPjiZUY">
            None Satsningar på feministiskt självförsvar i skolorna None
            None
          </p>
        </div>
        <div type="ipqSubmissionInfo">
          <p xml:id="i-5gx6ZEsjW7j45j2qgR7MAh">
            den 22 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HktZtUnkvLP4p5bjgYP6Y3">
            Vi vet att den farligaste platsen att vistas på för kvinnor är
            i det egna hemmet. Vi vet att år 2004 anmäldes närmare 23 000
            fall av kvinnomisshandel, drygt 2 000 fall av grov kvinnofridskränkning,
            nästan 18 000 fall av olaga hot och drygt 15 000 fall av ofredande
            mot kvinnor över 18 år. Samma år anmäldes dessutom 2 631 våldtäkter,
            2 009 fall av sexuellt tvång och 4 313 fall av sexuellt ofredande.
          </p>
          <p xml:id="i-7s4Bo9BGhPwMpScSK4xcaW">
            Flera undersökningar visar också att unga tjejer utsätts för
            sexuella trakasserier i skolan av såväl jämnåriga pojkar som lärare.
            Det hör till vanligheterna att bli kallad för nedsättande omdömen
            grundade på kön.
          </p>
          <p xml:id="i-CCaLuTf2g5ZRC66Z6cgpmL">
            Det är dokumenterat att flickor och kvinnor upplever rädsla för
            pojkars och mäns närmanden, trakasserier, övergrepp och våld i
            sin vardag och därför anpassar sitt liv på olika sätt. Det kallas
            vardagsrädsla och det handlar om att inte känna sig trygg. Det
            handlar om att analysera sin omgivning och att vara på sin vakt.
          </p>
          <p xml:id="i-Q7SQWG5BygxzWfsWcMTJG5">
            Vardagsrädsla är att vara orolig, att försöka vara osynlig eller
            att ta en omväg i skolans korridorer. Vardagsrädsla är att låta
            bli att ta en promenad eller joggingtur för att det är för mörkt,
            eller att göra det men tänka ut vilken runda som känns ”minst
            hotfull”. Det är att vänta en halvtimme på en fest, ett möte eller
            på vägen hem från skolan för att få sällskap, det är att vara
            beredd att springa, att ha nycklarna mellan fingrarna eller mobiltelefonen
            nära till hands.
          </p>
          <p xml:id="i-NbNuDMtqpTRHE2xZDJoZmZ">
            Flickor och kvinnor agerar utifrån en förståelse om våldsnärvaro
            och har, medvetet eller omedvetet, olika strategier för detta.
            Vardagsrädslan är en vana, det är något som ignoreras, det är
            ibland att vara rädd utan att veta om det.
          </p>
          <p xml:id="i-TKV2U7jzorq41xdHrUuGuS">
            Vi måste motverka skeva debatter om mäns våld mot kvinnor där
            fokus läggs på krav om fler poliser, där moralistiska diskussioner
            fokuserar på hur tjejer och kvinnor borde begränsa sina liv ännu
            mer genom att inte röra sig fritt eller där tjejer och kvinnor
            skuldbeläggs för att de ”måste bli mer jag-starka och måste lära
            sig att sätta gränser”. Problemet är inte tjejers och kvinnors
            bristande gränssättning utan mäns och pojkars sexualiserade våld.
          </p>
          <p xml:id="i-Kq4CmK4Zf6grZ2Pxy9Ekjq">
            Det är oacceptabelt att rädslan för trakasserier och övergrepp
            är något som unga kvinnor måste förhålla sig till runtom i landets
            skolor. Vi måste aktivt bryta den ojämlika maktordningen, vi måste
            ifrågasätta pojkars och mäns sexualiserade våld och ge tjejer
            styrka och beredskap att försvara sig. Vänsterpartiet vill att
            alla tjejer på högstadiet och gymnasiet, som själva önskar det,
            ska erbjudas möjlighet att träna feministiskt självförsvar.
          </p>
          <p xml:id="i-89UPyofAAgSbG5Z5ucT9uK">
            Feministiskt självförsvar är en specifik form av träning som
            handlar om att försvara sig mot patriarkalt våld. Det är alltså
            inte i första hand en vanlig kampsportsteknik och det handlar
            inte om att lära sig att slåss i allmänhet. Feministiskt självförsvar
            är grundat av kvinnor, är för kvinnor och utvecklas ständigt genom
            att kvinnor samlas och delar erfarenheter och utarbetar nya strategier.
            Det handlar om att kvinnor och tjejer tillsammans omvandlar rädsla
            till styrka, det handlar om att ge enkla verktyg för att försvara
            sig och skapa forum för att diskutera. Det är ett sätt att säga:
            Jag vet att jag är värd att försvara. Självförsvaret utgörs av
            tre delar: mentalt, som bland annat handlar om självkänsla och
            självbild; verbalt, att med ord och kroppsspråk signalera var
            gränsen går, och som en sista utväg fysiskt självförsvar, att
            med sparkar och effektiva slag ta sig ur en hotfull situation.
          </p>
          <p xml:id="i-6xH63Kq1S9MQ3GfkHfs82D">
            Genom ett uppdrag till Skolverket avsatte regeringen 5 miljoner
            kronor under en treårsperiod för insatser ”att stärka flickors
            självförtroende, bl.a. genom möjligheter till självförsvarsträning”.
            Att under en så kort tid som tre år utveckla kunskap och bedriva
            projekt i syfte att få till stånd förändringar i skolans vardag
            för att minska det sexualiserade våldet låter sig knappast göras.
            Över huvud taget är frågor om pojkars och mäns våld mot flickor
            och kvinnor en fråga som inte kan överlåtas till kortsiktiga projekt.
          </p>
          <p xml:id="i-BFTuAk1UkAMKataVpYFhZV">
            Vänsterpartiet anser att det behövs större och mer långsiktiga
            satsningar på feministiskt självförsvar i skolorna.
          </p>
        </div>
        <div type="ipQuestion">
          <p xml:id="i-QBjQgMRMSWGKER4otXWyau">
            Med anledning av följande vill jag fråga statsrådet:
            <list rend="ordered">
              <item>
                1. Vad avser statsrådet att göra för att ge unga kvinnor utrymme
                att utbyta erfarenheter och få kunskap att försvara sig själva
                i hotfulla situationer?
              </item>
              <item>
                2. Vilka åtgärder har statsrådet för avsikt att ta för att få
                till stånd mer långsiktiga projekt för feministiskt självförsvar?
              </item>
            </list>
          </p>
        </div>
      </div>
    </body>
  </text>
</TEI>
