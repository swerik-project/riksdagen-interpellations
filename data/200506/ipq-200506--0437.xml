<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0437">
  <teiHeader>
    <fileDesc>
      <titleStmt>
        <title>Golf som friskvårdsförmån</title>
        <author>Hammarbergh, Krister (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Golf som friskvårdsförmån till Nuder, Pär (s) - Finansminister om Golf som friskvårdsförmån</title>
          <idno type="rdwebb">GT10437</idno>
          <ref type="dokument_url_text">http://data.riksdagen.se/dokument/GT10437/text</ref>
          <ref type="dokument_url_html">http://data.riksdagen.se/dokument/GT10437</ref>
          <ref type="dokumentstatus_url_xml">http://data.riksdagen.se/dokumentstatus/GT10437</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NiuBLX8hzt3w2Uyev12Wbt</idno>
            <persName>Krister Hammarbergh</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KBDaBqdXYY9UcPyBqpCeaU" corresp="i-NiuBLX8hzt3w2Uyev12Wbt">
          <date when="2006-05-19"/>
        </correspAction>
        <correspAction type="received" xml:id="i-Ppv8fSLdU5Jx7xxknY8W93" corresp="i-HNvivTxAPySuVXe8X3z3LJ">
          <date when="2006-05-19"/>
        </correspAction>
        <correspAction type="answered" xml:id="i-NtCM6kuE8GP2Ri74mxU2Zk" corresp="i-HNvivTxAPySuVXe8X3z3LJ">
          <date when="2006-06-12"/>
        </correspAction>
        <correspContext corresp="i-NtCM6kuE8GP2Ri74mxU2Zk">
          <ref type="record" target="prot-200506--139">Riksdagens protokoll 2005/06:139 Måndagen den 12 juni</ref>
          <ref type="recordSection" target="unsetDivId">14 § Svar på interpellation 2005/06:437 om golf som friskvårdsförmån</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BSvF8voyc8xcah2ZRLMEGc">
            None Golf som friskvårdsförmån None None
          </p>
        </div>
        <div type="ipqSubmissionInfo">
          <p xml:id="i-PYQ6tN3hEJ74oeKtxjL62K">
            den 19 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Rw1ctiuciHrxWpKc7ZBay6">
            När det handlar om motion och annan friskvård till anställda
            är dagens begränsningar ålderdomliga. Vi har ett förlegat regelverk
            som inte är anpassat till dagens samhälle. Det är möjligt för
            en arbetsgivare att bidra till personalens styrketräning, fotboll,
            innebandy, massage och badminton med mera och få det som en avdragsgill
            kostnad. Landets näst största sport, golf, med mer än 600 000
            svenskar som alla använder någon av de 500 golfbanor som finns
            i Sverige, är däremot inte godkänd.
          </p>
          <p xml:id="i-TrZqq7jcYEuYigcC86zrq9">
            Alltifrån hård fysisk träning till avslappningsövningar faller
            alltså under sådan friskvård som kan subventioneras skattefritt.
            Men aktiviteter som bland annat golf faller utanför Skatteverkets
            definition av motion och friskvård trots dess erkänt goda effekter
            för kropp och hälsa. Flera undersökningar visar på golfens positiva
            effekter. Människor som spelar golf är aktiva vilket leder till
            lägre risk för hjärt- och kärlsjukdomar. Människor som spelar
            golf har bättre kondition än normalt för medelålders och äldre,
            de har även lägre blodtryck än väntat för sin åldersgrupp. Efter
            fyra månaders aktivt golfspel har man i regel fått ett lägre kolesterolvärde.
          </p>
          <p xml:id="i-8BarawrFayRqVnQ5XkaPMh">
            I samband med att riksdagen behandlade regeringens proposition
            (2002/03:123) Beskattning av vissa förmåner förenklades motions-
            och friskvårdsförmånerna. I betänkandet 2003/04:SkU03 uttalade
            utskottet: ”När det gäller förslagen om en beloppsbestämd skattefrihet
            för fysisk träning och om att friskvård skall erbjudas alla anställda
            efter behov bör det erinras om att gränsen för vilken typ av motionsutövning
            som skall utgöra personalvårdsförmån har bestämts till att det
            skall vara fråga om enklare motionsidrott. Exklusiva sporter eller
            sporter som inte innebär motion i betydelsen fysisk träning har
            därvid inte ansetts utgöra enklare slag av motion. Inte heller
            har sporter som kräver dyrbarare anläggningar, redskap och kringutrustning
            ansetts som enklare slag av motion (jfr SkU 1987/88:8 s. 42).
            Utskottet anser i likhet med regeringen att denna gränsdragning
            alltjämt bör vara vägledande.” Inget av detta gäller för golfen,
            där olika grupper som unga, äldre och rörelsehindrade erbjuds
            både fysisk aktivitet och en avslappnande naturupplevelse. Att
            antalet golfare till antalet ökat så kraftigt de senaste decennierna
            beror till stor del på att det har blivit billigare och enklare
            att spela golf. Kostnaden för att utöva golf är i jämförelse med
            andra idrotter inte särskilt hög. Den utrustning som behövs för
            att spela golf kan med enkelhet lånas eller hyras på golfanläggningen.
            Golfen kan därför inte längre betraktas som en ”exklusiv sport”.
            När det gäller golf är det dessutom inte utrustningen som ska
            räknas till personalvårdsförmånen utan möjligheten till banavgift
            (greenfee) som ska subventioneras, precis som hyran för en tennisplan
            eller squashhall, avgiften på ett gym eller för en massagebehandling.
          </p>
          <p xml:id="i-8BHoA1jrp7fuSCEoig18Sz">
            Regeringen uttalar däremot i propositionen att när det gäller
            att bestämma vad som är enklare slag av motion och annan friskvård
            anser man inte att det är möjligt med något tydliggörande eller
            ens särskilt nödvändigt. Man medger dock att det sker fortlöpande
            förändringar i synen på vilket slags motion som är effektiv för
            god hälsa i vid mening. Man ansåg att det är upp till rättstillämpningen
            att ta hänsyn till de förändringar som sker med tiden i synen
            på vad som avses med enklare slag av motion.
          </p>
          <p xml:id="i-JanETfMfoMhemDr77zAB64">
            Så sent som vid en frågestund i riksdagen den 22 september 2005
            uttalade vice statsminister Bosse Ringholm: ”Herr talman! Golfsporten
            är en folksport i dag med över 600 000 deltagare. Den är, som
            det sades här, inte längre en exklusiv sport. Därför är det rimligt,
            när man ser på de skatteregler vi har för att ge arbetsgivare
            möjlighet att dra av för olika typer av motion och fysisk aktivitet
            för de anställda, att se det i ett brett sammanhang. Det kan handla
            om gamla traditionella motionsformer men också nya moderna former
            som kanske har annat uttryck i dag än de hade för 10, 20 eller
            30 år sedan.”
          </p>
          <p xml:id="i-2xqDGtPrUQcjUx2QTHt9KM">
            Problemet är att frågan har hamnat i en moment 22-liknande situation.
            Skatterättsnämnden avslog den 29 augusti en begäran om förhandsbesked
            angående golf som personalvårdsförmån med det huvudsakliga motivet
            att frågan inte lämpar sig för förhandsbesked.
          </p>
          <p xml:id="i-Uq3ga1WLu2bBAsJkQLoUpy">
            Det visar sig därmed att rättstillämpningen inte fungerar på
            det sätt regeringen tänkt sig. Det är inte rimligt att företag
            ska genomföra en hel skatteprocess med de kostnader det innebär
            och den risk som det innebär att få eventuella extra kostnader
            för arbetsgivaravgifter.
          </p>
          <p xml:id="i-GGSKTRbbPLeF4Wvsx51maU">
            Den 20 oktober uppgav finansminister Pär Nuder vid en frågestund
            att det handlar inte om huruvida golf skulle betraktas som folksport.
            Enligt finansministern är det en idrott som kräver en dyrbar utrustning,
            och därmed ska golf inte anses som friskvård i skattehänseende.
          </p>
          <p xml:id="i-HC27V91PwWKe7TTzWwVSFP">
            Med anledning av ovanstående vill jag ställa följande frågor
            till statsrådet Pär Nuder:
          </p>
          <p xml:id="i-Q4R12kyYiQcLbnmgYZgVSg">
            Mot bakgrund av att den nuvarande och tidigare finansministern
            angett olika motiveringar vid riksdagens frågestund vill jag fråga
            vilken finansministerns bärande motivering är till att golf fortfarande
            inte anses som friskvård i skattehänseende.
          </p>
          <p xml:id="i-QpHT2BjTNB5DSMGDKxayPF">
            Har finansministern gjort någon bedömning av var gränsen ska
            gå där en idrott blir för exklusiv för att anses som friskvård
            i skattehänseende?
          </p>
          <p xml:id="i-JcJzE4tSyNNXPsE8hJHBtz">
            Vilka konkreta åtgärder avser finansministern att vidta för att
            se över regelverket för avdragsgilla friskvårdsförmåner i syfte
            att anpassa det till de villkor som gäller i dag?
          </p>
        </div>
      </div>
    </body>
  </text>
</TEI>
