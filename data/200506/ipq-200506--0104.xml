<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0104">
  <teiHeader>
    <fileDesc>
      <titleStmt>
        <title>Långsiktig lösning för förbindelsen till Holmön</title>
        <author>Tjernberg, Gunilla (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Långsiktig lösning för förbindelsen till Holmön till Messing, Ulrica (s) - Statsråd om Långsiktig lösning för förbindelsen till Holmön</title>
          <idno type="rdwebb">GT10104</idno>
          <ref type="dokument_url_text">http://data.riksdagen.se/dokument/GT10104/text</ref>
          <ref type="dokument_url_html">http://data.riksdagen.se/dokument/GT10104</ref>
          <ref type="dokumentstatus_url_xml">http://data.riksdagen.se/dokumentstatus/GT10104</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4htYS85JpBwxyYZ32aVtBc</idno>
            <persName>Gunilla Tjernberg</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-9fb5xghY37UyLF4dusuG54" corresp="i-4htYS85JpBwxyYZ32aVtBc">
          <date when="2005-11-11"/>
        </correspAction>
        <correspAction type="received" xml:id="i-7mN49ddw4hxvj3PAPsegSz" corresp="i-L7Ay5GaFaMutWEX7utMv62">
          <date when="2005-11-11"/>
        </correspAction>
        <correspAction type="answered" xml:id="i-SNNvdrG5XenS5U8aDcTk9f" corresp="i-L7Ay5GaFaMutWEX7utMv62">
          <date when="2005-11-22"/>
        </correspAction>
        <correspContext corresp="i-SNNvdrG5XenS5U8aDcTk9f">
          <ref type="record" target="prot-200506--035">Riksdagens protokoll 2005/06:35 Tisdagen den 22 november</ref>
          <ref type="recordSection" target="unsetDivId">9 § Svar på interpellation 2005/06:104 om långsiktig lösning för förbindelsen till Holmön</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QNozxPrE3jvN4LC2S4sjMC">
            None Långsiktig lösning för förbindelsen till Holmön None None
          </p>
        </div>
        <div type="ipqSubmissionInfo">
          <p xml:id="i-GzMNfjwK98aCb8rWMDJaVA">
            den 11 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Jq5nkwzQLsPri4goxjSw3u">
            En ny vinter nalkas. I Västerbotten har den första snön fallit.
            På Holmön, utanför Umeå, gör sig de 90 bofasta invånarna redo
            för en ny vinter, en vinter i ovisshet. Kommer kommunikationerna
            att fungera den här gången?
          </p>
          <p xml:id="i-Ahdhgkvemw1QARgcvgsq2g">
            Holmöns förbindelse till och från fastlandet har under många
            år upprätthållits av staten via Vägverket. Under sommartid via
            färja och båt och under vintertid via allmänt upplåten vinterväg,
            vars utstakning sköttes av Vägverket fram till 1997. Efter detta
            har stakningen upphört eftersom Vägverket inte anser att det tillhör
            deras ansvar att upprätthålla vad de kallar en terrängled. Något
            formellt beslut att upphöra tycks dock inte ha meddelats. Detta
            medför att det i dag finns en båtförbindelse så länge det är öppet
            vatten. Men trafiken vintertid måste, av säkerhetsskäl, ske med
            hydrokopter eller helikopter. Dessa färdmedel har stora begränsningar
            och medför stora kostnader för Umeå kommun.
          </p>
          <p xml:id="i-CUabypF1QnZUJbnMSD7BRc">
            Framför allt innebär situationen mycket stora problem för holmöborna.
            De undermåliga vinterkommunikationerna hotar möjligheterna för
            den bofasta befolkningen att bo kvar på ön. Att pendla till skola
            och arbete på fastlandet är i princip omöjligt. Företagarna på
            ön tröttnar. I februari 2003 gav Holmö havsbad upp sin verksamhet
            då de insåg att det var omöjligt att bedriva den typen av verksamhet
            på en ö utan fungerande kommunikationer. Utöver en permanent trafiklösning
            krävs bättre turtäthet för att människor ska kunna fortsätta att
            bo på ön och näringslivet ska kunna utvecklas.
          </p>
          <p xml:id="i-VFnPFcj4JRWPsmrPF6YC2a">
            Holmöförbindelsen behöver ägnas särskild uppmärksamhet, menar
            Glesbygdsverket. Förbindelsen omnämns inte alls i Vägverkets redovisning
            men tillhör de färjor som pekas ut i Brevutredningen som aktuell
            för en förhandlingslösning. Färjan är visserligen allmän, men
            något långsiktigt förslag till lösning på förbindelsen över is
            finns inte. De förhållanden som har rått för vintertrafiken sedan
            Vägverket slutade att staka vinterled 1997 har varit förödande
            för Holmöns situation och utveckling. Länsstyrelsen i Västerbotten
            fick visserligen hösten 2003 regeringens uppdrag att staka vinterled
            vintrarna 2003/04 och 2004/05, men det var enbart en kortsiktig
            lösning och inför vintern 2005/06 finns ingen lösning klar.
          </p>
          <p xml:id="i-Bp8J6GHYYaUYWazUvRg65n">
            Frågan gällande kommunikationerna till och från Holmön har varit
            föremål för ett antal motioner och interpellationer från såväl
            min som andra ledamöters sida. Vid tidigare tillfällen har ansvarigt
            statsråd hänvisat till utredningar och kommande propositioner.
            Varken Brevutredningen eller Kollektivtrafikkommittén har i sina
            betänkanden gett ett direkt svar på problematiken med kommunikationerna
            till och från Holmön. Kollektivtrafikkommittén klarlägger dock
            vikten av ett väl utbyggt kollektivtrafiksystem i glesbygden.
            För att kunna tillgodose behovet av arbets- och skolresor samt
            fritids- och serviceresor bör fem dubbelturer per dag ingå i utbudet.
            Någon proposition, som utlovades till våren 2004, har heller inte
            kommit.
          </p>
          <p xml:id="i-QkjA4PS6yNbwTbE3bF7vTM">
            Målet för transportpolitiken är att säkerställa en samhällsekonomiskt
            effektiv och långsiktigt hållbar transportförsörjning för hela
            landet. Med anledning av det transportpolitiska målet och situationen
            för de boende på Holmön i Västerbotten vill jag fråga statsrådet
            följande:
          </p>
          <p xml:id="i-Tac4NNqj5Uio6xwgB21Ws">
            Vilka åtgärder avser statsrådet vidta för att, en gång för alla,
            få till stånd en långsiktigt hållbar och samhällsekonomiskt effektiv
            lösning av förbindelserna med Holmön?
          </p>
        </div>
      </div>
    </body>
  </text>
</TEI>
