<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0181">
  <teiHeader>
    <fileDesc>
      <titleStmt>
        <title>Könskvotering till bolagsstyrelser</title>
        <author>Larsson, Maria (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Könskvotering till bolagsstyrelser till Orback, Jens (s) - Statsråd om Könskvotering till bolagsstyrelser</title>
          <idno type="rdwebb">GT10181</idno>
          <ref type="dokument_url_text">http://data.riksdagen.se/dokument/GT10181/text</ref>
          <ref type="dokument_url_html">http://data.riksdagen.se/dokument/GT10181</ref>
          <ref type="dokumentstatus_url_xml">http://data.riksdagen.se/dokumentstatus/GT10181</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-UEQA68w6PM78ttj4KfvgwE</idno>
            <persName>Jens Orback</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8KexBJg6dtGjbFj2Bh81Rn" corresp="i-SKjAmNScZ7eZ3a8Xy1J8hs">
          <date when="2006-01-02"/>
        </correspAction>
        <correspAction type="answered" xml:id="i-3Pdw8Dw9npgni8c5cHj8ns">
          <date when="2006-01-24"/>
        </correspAction>
        <correspAction type="received" xml:id="i-92R6zrhHyexPwZrZY5K5Kn" corresp="i-UEQA68w6PM78ttj4KfvgwE">
          <date when="2006-01-17"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TBE6m9Dmws6j8gTVuSzGDx">
            None Könskvotering till bolagsstyrelser None None
          </p>
        </div>
        <div type="ipqSubmissionInfo">
          <p xml:id="i-YVDHastoTf2JyyzB4F4iUT">
            den 2 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6BiEXx7NbyKiRPNqxMiWrm">
            Regeringen avser enligt uppgift att innan valet lägga fram ett
            förslag om tvingande könskvotering till bolagsstyrelser. I utformningen
            av den nya lagstiftningen verkar regeringen snegla på det norska
            exemplet. Regeringens utredare Catarina af Sandeberg sade i en
            intervju med Svenska Dagbladet (SvD den 28 november) att: "Bolag
            som inte följer reglerna kan till slut utsättas för tvångslikvidation."
          </p>
          <p xml:id="i-NBMhm8XwCFZFPZuL7q6M37">
            Hela tanken med kvotering är märklig. Den utgår ifrån att det
            inte finns personer, och då främst kvinnor, som i samarbete med
            andra och av egen kraft och förmåga kan ta sig till ledande positioner
            i näringslivet eller övriga delar av samhället.
          </p>
          <p xml:id="i-MkuFCczuTLtxK4jpmAGuaV">
            Jag undrar om statsrådet skulle vilja leva med ovissheten ifall
            han har fått sitt uppdrag på grund av sina egna meriter eller
            om han är inkvoterad på grund av sitt kön? Skulle statsrådet vilja
            leva med andras misstänksamhet på grund av att han kanske är inkvoterad?
            Vill statsrådet granskas hårdare och ifrågasättas oftare än sina
            kolleger? Det kommer att bli vardagen för många kvinnor på ledande
            positioner om den socialdemokratiska regeringen gör verklighet
            av sina kvoteringsplaner.
          </p>
          <p xml:id="i-X3qUuxbXhugTUNS7KjcrUA">
            Regeringens utredare har fått ett ganska öppet uppdrag men ska
            i första hand utreda möjligheten att införa tvingande bestämmelser
            i aktiebolagslagen. De som inte uppfyller den lagstadgade kvoten
            av kvinnor och män ska enligt utredningsuppdraget kunna drabbas
            av viten och sanktionsavgifter eller andra typer av sanktioner
            som utredaren vill föreslå.
          </p>
          <p xml:id="i-E52NH9Qheouuu9NoQBQSxt">
            En märklighet, bland många andra, i det utredningsuppdrag som
            regeringen formulerat är att alla publika aktiebolag och vissa
            privata aktiebolag med självklarhet ska omfattas av de nya kvoteringskraven.
            Däremot är det upp till utredaren att föreslå huruvida de statliga
            och kommunala bolagen ska tvingas kvotera in personer av det underrepresenterade
            könet i styrelserna. På detta sätt kringskär regeringen den enskildes
            rätt till egendom samtidigt som man håller dörren öppen för att
            skapa en frizon för den politiskt kontrollerade sektorn.
          </p>
          <p xml:id="i-8Aek5a1KjoEvmtbkZXDHyW">
            Det borde givetvis vara tvärtom. Vi politiker borde arbeta hårt
            för att skapa jämställdhet inom de statliga och kommunala bolag
            som vi har inflytande över men låta de enskilda näringsidkarna
            och aktieägarna förvalta sin egen egendom.
          </p>
          <p xml:id="i-B75CbDQEZxEkec35FqCQzG">
            Regeringens förslag om kvotering är ett grundskott mot rätten
            till egendom vare sig bristande efterlevnad leder till tvångslikvidering
            eller begränsar sig till viten och sanktionsavgifter. Att staten
            genom lagreglering ska bestämma över en styrelses sammansättning
            bryter mot andemeningen i Europakonventionens egendomsskydd. Att
            inte få bestämma över hur eller av vem det företag man äger ska
            styras är en omfattande inskränkning i egendomsrätten. Och jag
            har svårt att se något sådant allmänintresse som skulle kunna
            motivera en sådan inskränkning.
          </p>
          <p xml:id="i-5dn48mnuqsUkdaXNyneetL">
            I stället för att fortsätta på den inslagna vägen med tvångsmässig
            kvotering borde regeringen pröva andra vägar för att uppnå jämställdhet
            i näringslivet. Den kvinnliga entreprenörsandan är stark. Men
            den hålls tillbaka av stopplagar och andra påfund som hindrar
            kvinnor att utveckla sina idéer. När regeringen lägger hinder
            i vägen för kvinnligt företagande, innebär det att de också begränsar
            rekryteringsbasen till styrelser och andra ledande befattningar.
          </p>
          <p xml:id="i-MB29qG31Hfuq4mHRftX16N">
            Den kod för bolagsstyrning som näringslivet självt har utvecklat
            är ett verktyg för att uppmärksamma behovet av fler kvinnor i
            bolagsstyrelserna. Men det räcker inte att få upp ögonen för problemet,
            man måste också kunna se möjligheterna. Här har staten enligt
            min mening ett ansvar att gå före och sätta ett gott exempel.
            Hälften av alla styrelseledamöter i de statligt ägda företagen
            ska vara kvinnor, liksom hälften av alla styrelseordförande. Regeringen
            behöver arbeta aktivt med sin bolagsstyrning och ledarskapsutveckling
            för att synliggöra kvinnor. Regeringen måste också uppmuntra kvinnor
            på ledande positioner inom den statliga bolagssfären att bygga
            nätverk för att hjälpa andra kvinnor framåt i näringslivet. Dessutom
            ska de statligt ägda bolagen i sina årsredovisningar beskriva
            hur de bedriver sitt jämställdhetsarbete. I en sådan redovisning
            bör det finnas information om hur företaget är organiserat ur
            jämställdhetssynpunkt samt hur man arbetar för att underlätta
            för anställda att förena familj och förvärvsarbete.
          </p>
          <p xml:id="i-3AedknS6UQnjewyjAMp4BK">
            Mot bakgrund av detta vill jag fråga statsrådet:
          </p>
          <p xml:id="i-Gjc2SC9e5EZhV3C7NtFHrq">
            Avser statsrådet att lägga fram ett lagförslag om tvingande kvotering
            av personer av det underrepresenterade könet till bolagsstyrelser
            och avser statsrådet i sådant fall att inkludera en bestämmelse
            om tvångslikvidering liknande den norska för de företag som inte
            når målet?
          </p>
          <p xml:id="i-APDiiWbf314eXJ6jUkEQf8">
            Avser statsrådet att undanta vissa statligt och kommunalt ägda
            bolag från kraven på kvotering i de fall en ny lag införs?
          </p>
          <p xml:id="i-LKeGje5EXTHXuLsuWkDrS">
            Vilka övriga åtgärder avser statsrådet att vidta för att bidra
            till jämställdhet i näringslivet?
          </p>
        </div>
      </div>
    </body>
  </text>
</TEI>
