<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0057">
  <teiHeader>
    <fileDesc>
      <titleStmt>
        <title>Tydliga mål för den svenska livsmedelsproduktionen</title>
        <author>Danielsson, Staffan (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tydliga mål för den svenska livsmedelsproduktionen till Nykvist, Ann-Christin (s) - Jordbruksminister om Tydliga mål för den svenska livsmedelsproduktionen</title>
          <idno type="rdwebb">GT1057</idno>
          <ref type="dokument_url_text">http://data.riksdagen.se/dokument/GT1057/text</ref>
          <ref type="dokument_url_html">http://data.riksdagen.se/dokument/GT1057</ref>
          <ref type="dokumentstatus_url_xml">http://data.riksdagen.se/dokumentstatus/GT1057</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <persName>Staffan Danielsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-2mV2wQ4mH7QPXTMBoTiEo8" corresp="i-N9Pi9YpD4nvtCEsVp2CGcX">
          <date when="2005-10-21"/>
        </correspAction>
        <correspAction type="received" xml:id="i-RkSet19aJf67K8yAGqDvux" corresp="i-HhkgRHGRURfXTuftg1jHSf">
          <date when="2005-10-21"/>
        </correspAction>
        <correspAction type="answered" xml:id="i-WjPfCmbw3G4s9zPxJZQQJ1" corresp="i-HhkgRHGRURfXTuftg1jHSf">
          <date when="2005-11-11"/>
        </correspAction>
        <correspContext corresp="i-WjPfCmbw3G4s9zPxJZQQJ1">
          <ref type="record" target="prot-200506--028">Riksdagens protokoll 2005/06:28 Fredagen den 11 november</ref>
          <ref type="recordSection" target="unsetDivId">2 § Svar på interpellation 2005/06:57 om tydliga mål för den svenska livsmedelsproduktionen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TzUKiBeioWEN3Q7tf5RLvh">
            None Tydliga mål för den svenska livsmedelsproduktionen None
            None
          </p>
        </div>
        <div type="ipqSubmissionInfo">
          <p xml:id="i-Qjv1Dfcq4snZxad5ZH5sWv">
            den 21 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RfkcpX7yiP7gwa5F9jSMN5">
            Jag har under det senaste året vid flera tillfällen diskuterat
            den svenska livsmedelsproduktionens allvarliga situation med jordbruksministern.
            Jag har fokuserat på det mycket allvarliga faktum att ”världens
            bästa matproduktion” börjar flytta utomlands, och de allvarliga
            effekter detta får för produktion och sysselsättning, miljö och
            djurskydd.
          </p>
          <p xml:id="i-Tz7q9D9Rrze9SSRFxFh4EB">
            Vid en interpellationsdebatt i maj redovisade jag en sammanställning
            över ett antal rapporter, som entydigt visade på den svenska livsmedelsproduktionens
            kräftgång, höga kostnader och svaga lönsamhet.
          </p>
          <p xml:id="i-DinkpgsmCV1zJ3RG4onUyM">
            Centerpartiet anser läget vara så allvarligt att vi vill att
            en handlingsgrupp @ jag använder ordet kommission @ snarast tillsätts
            med tunga företrädare för näring och myndigheter och departement.
            Dessa ska med vittgående befogenheter lägga löpande förslag som
            skyndsamt ska stärka livsmedelsproduktionens konkurrenskraft.
          </p>
          <p xml:id="i-RwqEXnGEFW8KRz5eATk2gw">
            Det handlar om insatser i jordbruksföretagen, i industrin och
            hos stat, kommun och myndigheter, där fokus ska vara snabbt sänkta
            kostnader.
          </p>
          <p xml:id="i-Ey3ebgrSXfsA6jgn2Muyme">
            Visst ska Sverige fortsätta att ha höga miljö- och djurskyddsambitioner,
            men regelverken bör skyndsamt genomgås och granskas mot bakgrund
            av de rapporter som kommit och anpassningar kunna göras i ett
            EU-perspektiv där Sverige både ligger för långt före eller för
            långt efter. Det är mycket tveksamt om den mycket nationellt inriktade
            Djurskyddsmyndigheten har den överblick som är nödvändig för att
            den aviserade regelverksöversynen ska bli annat än marginella
            justeringar.
          </p>
          <p xml:id="i-8UkeHJCDJXU1DT5AVpt5Jn">
            Lantbruksnäringen och livsmedelsindustrin är i full gång med
            att trimma sin verksamhet på alla sätt, och det arbetet kan stärkas
            i väsentlig grad genom rådgivning och forskning samt ökade informationsinsatser
            och ett bättre samarbete mellan stat och näring.
          </p>
          <p xml:id="i-L9hf8PvAu4LyBDwZ2cP3dF">
            Samhället genom stat, myndigheter och kommuner måste tillsammans
            med näringen se över befintliga lagar och regelverk i syfte att
            förenkla och minska krångel, byråkrati och kostnader. Det handlar
            om miljöbalken, om bygglovsprocessen, om skatteuttag och sjukförsäkringsregler,
            om ensidigt höga tvärvillkor för EU-ersättningarna i just Sverige
            med mera. Det handlar om att se över alla kommunala och statliga
            taxor och avgifter i ett EU-perspektiv. Sverige kan inte tillåta
            sig att uttaxera väsentligt högre belopp på område efter område
            än vad länderna i vår omvärld gör, där diesel- och handelsgödselskatterna
            är de tydligaste exemplen.
          </p>
          <p xml:id="i-HRyKDo7CskpYyZ7f7HsrhZ">
            Om vi i Sverige tillämpar kostnadsdrivande regelverk i olika
            avseenden, och tillåter oss att avgiftsfinansiera alla mycket
            noggranna kontroller av skilda slag och att uttaxera unika skatter
            och skattenivåer blir resultatet att många företag och delar av
            hela branscher slutar eller försvinner från landet och därmed
            massor av produktion och jobb. Och effekten blir självklart att
            vi i stället importerar produkterna som ofta producerats under
            helt andra förutsättningar än de som vi själva krävde och som
            bidrog till att produktionen upphörde hos oss. Blir detta resultatet
            har Sverige ingenting vunnit utan bara förlorat, och våra höga
            ambitioner i olika avseenden har i så fall helt motverkat det
            de var tänkta att gynna, både vad gäller produktion och sysselsättning
            och vad gäller djurskydd och miljö.
          </p>
          <p xml:id="i-JsxVm45GrcR7sGyCJeprP9">
            Vid våra debatter har jordbruksministern hänvisat till att hon
            följer utvecklingen och har en fortlöpande dialog med näringen
            och industrin, och att det inte är någon ko på isen som motiverar
            extraordinära kraftansträngningar enligt Centerpartiets förslag.
            Jordbruksministern har också mera hänvisat till svenska mervärden
            och att priserna borde höjas än till att kostnaderna måste minskas,
            samtidigt som hon i andra sammanhang välkomnar lågprisimport och
            prispress.
          </p>
          <p xml:id="i-DrtBL1Zt4hbJib9m7fQr1w">
            Nu har det gått en tid. Läget har inte blivit bättre, tvärtom.
            Den svenska livsmedelsproduktionen fortsätter att tappa marknadsandelar;
            så är prognoserna för mjölkproduktionens volymutveckling mörkare
            i dag än tidigare.
          </p>
          <p xml:id="i-TEeu2oaQE2roatZJv2VjXE">
            Jordbrukets produktionskostnader har sedan 1995 ökat med 20 %,
            medan produktpriserna sjunkit med ca 15 % @ ett negativt gap på
            hela 35 %. Detta gap ökar snabbare i Sverige än i övriga EU. Den
            svenska köttkonsumtionens marknadsandel har sedan 1995 minskat
            från 80 % till 62 % för nötkött, från 91 % till 81 % för griskött
            och från 96 % till 75 % för fågel. I en listning över EU-ländernas
            komparativa fördelar på marknaden år 2003 hamnar Sverige näst
            sist. Sverige blir allt mindre konkurrenskraftigt på produktionen
            av griskött, nötkött och fjäderfäkött. Det kostar 15 % mera att
            producera griskött och 11 % mera att producera kyckling i Sverige
            än i det näst dyraste landet i vår omvärld. Byggkostnaderna för
            grisproduktionen var 34 % högre i Sverige än i det billigaste
            landet i vår omvärld, inom kycklingproduktionen 39 % högre och
            inom äggproduktionen mer än 100 % högre.
          </p>
          <p xml:id="i-PVGKD7HXVVC2SqvKbihspX">
            Den växande efterfrågan på energi från jordbruket kommer sannolikt
            successivt att leda till bättre lönsamhet för växtodlingen från
            dagens mycket pressade situation. Här fungerar också de frikopplade
            ersättningarna som en stötdämpare vid övergången till en situation
            med växande efterfrågan. Här finns också uttalade samhällsmål
            för den svenska åker- och betesarealens bevarande.
          </p>
          <p xml:id="i-JErHvs4pVTkxTqxbebYvwU">
            Däremot är situationen fortsatt allvarlig för den svenska animalieproduktionen,
            och därmed även för de svenska skogs- och mellanbygderna och för
            den miljö- och djurskyddsomsorg som den svenska modellen står
            för. I stället för den utväxling som tillväxt utgör befinner man
            sig i en olycklig negativ spiral som kräver ytterligare rationaliseringar
            och nedläggningar.
          </p>
          <p xml:id="i-EPoamkkcPoB62cWQjSza5e">
            Regeringens agerande när man tillsammans med England är drivande
            inom EU för ensidiga eftergifter i WTO slår också särskilt hårt
            mot den svenska livsmedelsproduktionen där lönsamheten är mest
            pressad.
          </p>
          <p xml:id="i-NGAetQMjZ3KZaNuZTkzQcM">
            Mot denna verklighetsbakgrund vill jag interpellera om vilket
            mål som regeringen har för den svenska livsmedelsproduktionen.
            Jordbruksministern hänvisar vanligen till att det är konsumenterna
            och marknaden som avgör vilken livsmedelsproduktion som Sverige
            kommer att ha. Detta innebär till exempel att om konsumenterna
            inte vill betala för de svenska mervärdena och merkostnaderna
            så blir resultatet en växande import. Detta blir också fallet
            om staten ger sämre förutsättningar än vår omvärld för livsmedelsproduktionen.
            Det är också dubbelmoral och hyckleri om vi sätter upp stränga
            regelverk om djurskydd i Sverige samtidigt som importen exploderar
            av livsmedel från andra länder där djuren har det sämre.
          </p>
          <p xml:id="i-RZxwob2858TY4QxbTvUm3X">
            För minknäringen är detta hyckleri naket framlyft genom att världens
            bästa minkuppfödare ska ges näringsförbud samtidigt som pälsimporten
            är fortsatt fri. Här är uppenbarligen regeringens mål för minkuppfödningen
            att den ska upphöra.
          </p>
          <p xml:id="i-VY1XjcoGRdthnmcgp2kJ4B">
            Regeringens stödpartiers EU-parlamentariker vill nu ta itu med
            den svenska kycklingnäringen, och den färska Djurskyddsmyndigheten
            anlitar expertis från djurrättsorganisationer som endast vill
            tillåta höns i små frigående grupper. Vilka signaler ger detta
            till de svenska kycklinguppfödare vars djur har det bäst i världen
            men som ser importen bara öka från avlägsna länder där djuren
            haft det sämre i bursystem som är förbjudna i Sverige?
          </p>
          <p xml:id="i-DRpKQEHfRen1Sax9en3CwP">
            Vad jag förstår har regeringen inte någon uppfattning om huruvida
            den svenska animalieproduktionen bör tillväxa eller krympa. Det
            enda mål för livsmedelsproduktionen som finns är att just de livsmedel
            som produceras enligt Kravkonceptet, den så kallade ekologiska
            produktionen, ska öka till 20 % av den samlade svenska åkerarealen,
            och till lägre procentsatser vad gäller animalier.
          </p>
          <p xml:id="i-Vae79sg2XqYNcH9SeTkcA4">
            Detta mål är så högt prioriterat att en mycket större del av
            de svenska miljöersättningarna avsätts för det ekologiska stödet
            än deras andel av produktionen. Självfallet innebär detta samtidigt
            att stödet för den övriga produktionen blir motsvarande lägre,
            och dess konkurrenskraft sämre relativt importen.
          </p>
          <p xml:id="i-JueV5cXiTY34VfFpFfsgmX">
            Eftersom den svenska livsmedelsproduktionen har en sådan stor
            betydelse för viktiga samhällsområden som det öppna landskapet
            och en levande landsbygd, för en miljö- och djurskyddsinriktad
            livsmedelsproduktion samt för ett mindre sårbart samhälle är det
            inte orimligt att staten anger sina målsättningar för den svenska
            livsmedelsproduktionen. Detta görs inom andra samhällssektorer
            där till exempel skogsbruket har uttalade produktionsmål. Regeringens
            agerande vad gäller Volvo och Trollhättan visar också på samhällsmål
            om fortsatt stor svensk biltillverkning.
          </p>
          <p xml:id="i-RdXmyUVLSPxULBiZZb1B7m">
            Självfallet är det alltid oavsett statens målsättningar i sista
            hand marknaden och konsumenterna i Sverige och utomlands som avgör
            hur stor eller liten den svenska livsmedelsproduktionen blir.
          </p>
          <p xml:id="i-94LUgAAMLBxYX57KTwRk3">
            Många yngre lantbrukare skulle gärna vilja våga ta betydande
            risk, skuldsätta sig och investera tiotals miljoner kronor i modern
            miljö- och djurvänlig livsmedelsproduktion. Detta är ett måste
            för att inte stora produktionsminskningar ska ske när många nu
            lägger ned sin animalieproduktion. Krassa ekonomiska realiteter
            hejdar dock i dag de allra flesta från att våga ta språnget. De
            som ändå gör det är beundransvärda företagshjältar med stort mod.
          </p>
          <p xml:id="i-TyT8iSgK2fEfJHoo492Bwt">
            Samhället måste vidta åtgärder för att få fler företagare att
            satsa, för en ökad livsmedelsproduktion och en stark livsmedelsindustri.
            Tre saker är särskilt viktiga: ett bättre företagsklimat med lägre
            skatter och enklare regelverk, ett gemensamt arbete för nödvändiga
            kostnadssänkningar i alla led enligt ovan samt tydliga samhällsmål
            för livsmedelsproduktionen. I dag brister det på samtliga dessa
            punkter.
          </p>
          <p xml:id="i-NYufMVVRi6s2qjfrqKBT7D">
            I denna interpellation gäller min fråga den sista punkten, där
            tydliga mål från samhället självfallet skulle ge råg i ryggen
            till de företagare som i dag inte vågar ta investeringssprånget.
          </p>
          <p xml:id="i-GkgH4tmbnQ2bCmNCmmbRN6">
            I dagens allvarliga läge vore det därför mycket betydelsefullt
            att regering och riksdag uttryckte sina mål för den svenska livsmedelsproduktionen.
            Är målet att produktionen av mjölk, nötkött, griskött, kyckling
            och ägg med mera ska ges förutsättningar att tillväxa efter de
            faktiska produktionsförutsättningar som finns i form av stor arealpotential,
            skickliga företagare, glesbefolkade odlingsbygder och mycket hög
            kvalitet vad gäller miljöpåverkan och djurskydd? Eller ska det
            inte finnas några mål för den svenska livsmedelsproduktionen?
            I så fall kan ju dagens stagnation och minskning få fortsätta
            utan samordnade åtgärder från näring och samhälle.
          </p>
          <p xml:id="i-TKAG1NMKdC3y3eYRuB5dxa">
            Mot denna bakgrund frågar jag jordbruksministern vilka åtgärder
            hon avser att vidta så att samhället formulerar sina tydliga mål
            för livsmedelsproduktionens storlek.
          </p>
        </div>
      </div>
    </body>
  </text>
</TEI>
