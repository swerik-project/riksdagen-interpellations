<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0228">
  <teiHeader>
    <fileDesc>
      <titleStmt>
        <title>Tillväxt och jobb i nordöstra Skåne</title>
        <author>Nylander, Christer (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillväxt och jobb i nordöstra Skåne till Östros, Thomas (s) - Näringsminister om Tillväxt och jobb i nordöstra Skåne</title>
          <idno type="rdwebb">GT10228</idno>
          <ref type="dokument_url_text">http://data.riksdagen.se/dokument/GT10228/text</ref>
          <ref type="dokument_url_html">http://data.riksdagen.se/dokument/GT10228</ref>
          <ref type="dokumentstatus_url_xml">http://data.riksdagen.se/dokumentstatus/GT10228</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <persName>Christer Nylander</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Sc1v6xHnisQ2gu9bzt6aLQ" corresp="i-U6F8gqiuV2DEZN1aMhyDnJ">
          <date when="2006-01-30"/>
        </correspAction>
        <correspAction type="received" xml:id="i-MNXmiZ33ZyNwuuwEWXwHKG" corresp="i-PzNviXpYSimQsvSkF9CmDz">
          <date when="2006-02-01"/>
        </correspAction>
        <correspAction type="answered" xml:id="i-YUjsf2rhBdQYa37uBhdRuE" corresp="i-PzNviXpYSimQsvSkF9CmDz">
          <date when="2006-02-24"/>
        </correspAction>
        <correspContext corresp="i-YUjsf2rhBdQYa37uBhdRuE">
          <ref type="record" target="prot-200506--079">Riksdagens protokoll 2005/06:79 Fredagen den 24 februari</ref>
          <ref type="recordSection" target="unsetDivId">8 § Svar på interpellation 2005/06:228 om tillväxt och jobb i nordöstra Skåne</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-12HqNQa3GStcAYyCxbbFYT">
            None Tillväxt och jobb i nordöstra Skåne None None
          </p>
        </div>
        <div type="ipqSubmissionInfo">
          <p xml:id="i-WP9ji49SoeodZHwBG5gdi">
            den 30 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UHZ2x26Uv6i8GPW19p99xU">
            Nordöstra Skåne har stora möjligheter att nå framgång. Som en
            del i den expansiva Öresundsregionen kan delregionen erbjuda attraktivt
            boende och goda levnadsförhållanden på nära pendlingsavstånd till
            ett av Nordeuropas viktigaste tillväxtområden.
          </p>
          <p xml:id="i-6tJHr9KtsJznm8a9eymKM9">
            Av olika anledningar lyckas emellertid nordöstra Skåne inte lyfta.
            I stället drabbas regionen av tunga varsel och en hög arbetslöshet.
          </p>
          <p xml:id="i-PVZcupAjkCHLeprSL7BXLZ">
            Arbetslösheten i Sverige har bitit sig fast på en historiskt
            hög nivå i hela landet. Den öppna arbetslösheten ser ut att minska
            inför valet, men mycket tyder på att Sverige går in i nästa lågkonjunktur
            med en arbetslöshet på historiskt hög nivå.
          </p>
          <p xml:id="i-3QxXjP1ugpukP15xheG8op">
            I nordöstra Skånes största kommun, Kristianstad, är arbetslösheten
            nu den högsta på fem år, enligt statistik som Kristianstadsbladet
            tagit fram. I december 2005 var arbetslösheten i Kristianstad
            6,1 %. Det är en ökning med 3,5 procentenheter sedan valåret 2002.
            Mer än var tionde ungdom är arbetslös.
          </p>
          <p xml:id="i-VcAw6nXSJp747VeG1BpQ62">
            Sverige behöver en ny politik för jobben. Enligt regeringens
            budgetproposition kommer arbetslösheten fortsatt att vara mycket
            hög. Trots att Sverige i år drar nytta av en stark global högkonjunktur
            fastnar den totala arbetslösheten enligt regeringens egna prognoser
            på över 8 %, samtidigt som sysselsättningsgraden förblir oförändrad.
          </p>
          <p xml:id="i-NobDBNU6wqYLfE3uHTghGa">
            På nationell nivå behövs en politik som underlättar för företagande.
            Den svenska ekonomin utmärks av ett stort beroende av ett fåtal
            stora företag. Detta är en viktig förklaring till att det inte
            skapas nya jobb i den omfattning som konjunkturuppgången normalt
            borde medföra.
          </p>
          <p xml:id="i-5tEre68YxLZKPFUYdT8at7">
            En ny företagarpolitik behövs. En sådan politik bör öka möjligheten
            att skapa privat sparande och riskkapital, sänka beskattningen
            av företagare, stärka tryggheten för företagare, minska krånglet,
            få en förändring i den allmänna inställningen till företagande
            med mera.
          </p>
          <p xml:id="i-2voYi6bTqMwv5sUTGfUH7A">
            En ny offensiv företagarpolitik skulle också kraftigt stärka
            nordöstra Skånes möjligheter att pressa ned arbetslösheten. För
            att klara den globaliserade ekonomins utmaningar måste nordöstra
            Skåne få en kraftigt förbättrad miljö för företagande och entreprenörer.
          </p>
          <p xml:id="i-RsseWkdoRSDb6WUPyHD2jZ">
            Men det krävs också andra åtgärder för att specifikt stödja utvecklingen
            och jobben i nordöstra Skåne.
          </p>
          <p xml:id="i-2Gs98JPRvQcT8ZVi8ZjAQC">
            En utbyggnad av E 22 till motorvägsstandard är avgörande för
            att den dynamik som finns i Öresundsregionen ska kunna spridas
            till hela Skåne. För varje år som utbyggnaden skjuts på framtiden
            kommer det nordöstra hörnet av Skåne att halka efter i utvecklingen.
            Här bär regeringen ett tungt ansvar. Beslutet att flytta planerade
            investeringar för att bygga ut E 22 för att föra resurser till
            ett paket för Trollhättan var ett tungt slag mot nordöstra Skåne.
            Regeringen bör snarast ge besked om att snabbt bygga ut E 22 med
            offentliga medel eller omedelbart ta initiativ till att E 22 byggs
            ut med hjälp av en så kallad PPP-finansiering.
          </p>
          <p xml:id="i-4vihGw5AcL56Hjw74mad3Q">
            Flygplatsen i Kristianstad är viktig för jobben och tillväxten
            i vår del av Skåne. Men trots att det totalt sett är fler som
            flyger i Sverige har utvecklingen för Kristianstads flygplats
            varit negativ under flera år; antalet passagerare har minskat
            kraftigt. Risken är uppenbar att denna negativa trend förstärks
            ytterligare genom den flygskatt som planeras.
          </p>
          <p xml:id="i-3VqZMSqCGbyHVFGWTHUMh1">
            Nordöstra Skåne har i grunden goda förutsättningar. Det som hittills
            hindrat, det som förklarar att arbetslösheten fastnat på hög nivå,
            är att möjligheterna inte tagits till vara. Detta beror naturligtvis
            till stor del på den kommunala politiken. Prioriteringarna har
            inte alltid fokuserat på att stärka framgångsfaktorer och förbättra
            det lokala företagsklimatet. Men det vilar också ett tungt ansvar
            på den nationella politiska nivån. Besluten att skjuta på E 22-utbyggnaden
            och den företagarpolitik som bedrivs har kraftigt försvårat för
            nordöstra Skåne.
          </p>
          <p xml:id="i-D5KsZuMCz3UeCYaVpZLh3m">
            Vilka förändringar i företagarpolitiken avser ministern att verka
            för i syfte att ta till vara Skånes regionala tillväxtkraft?
          </p>
        </div>
      </div>
    </body>
  </text>
</TEI>
