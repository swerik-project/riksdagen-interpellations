<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0311">
  <teiHeader>
    <fileDesc>
      <titleStmt>
        <title>Ersättningar till ledande befattningshavare i statliga bolag</title>
        <author>Fridolin, Gustav (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ersättningar till ledande befattningshavare i statliga bolag till Östros, Thomas (s) - Näringsminister om Ersättningar till ledande befattningshavare i statliga bolag</title>
          <idno type="rdwebb">GT10311</idno>
          <ref type="dokument_url_text">http://data.riksdagen.se/dokument/GT10311/text</ref>
          <ref type="dokument_url_html">http://data.riksdagen.se/dokument/GT10311</ref>
          <ref type="dokumentstatus_url_xml">http://data.riksdagen.se/dokumentstatus/GT10311</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <persName>Gustav Fridolin</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GgaxDaxrdAxhhRVWoTvwQ2" corresp="i-9CH1KbWwyrj8DRqAQB3Fza">
          <date when="2006-03-17"/>
        </correspAction>
        <correspAction type="received" xml:id="i-5Gd2H258kfThm3B4fZQQNN" corresp="i-PzNviXpYSimQsvSkF9CmDz">
          <date when="2006-03-17"/>
        </correspAction>
        <correspAction type="answered" xml:id="i-8ZkmzLzsVcFtkjqhaHgHBF" corresp="i-PzNviXpYSimQsvSkF9CmDz">
          <date when="2006-03-28"/>
        </correspAction>
        <correspContext corresp="i-8ZkmzLzsVcFtkjqhaHgHBF">
          <ref type="record" target="prot-200506--096">Riksdagens protokoll 2005/06:96 Tisdagen den 28 mars</ref>
          <ref type="recordSection" target="unsetDivId">7 § Svar på interpellation 2005/06:311 om ersättningar till ledande befattningshavare i statliga bolag</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-73PadmeKKpuKAtdqXoKERZ">
            None Ersättningar till ledande befattningshavare i statliga bolag
            None None
          </p>
        </div>
        <div type="ipqSubmissionInfo">
          <p xml:id="i-EyyHGhKRsxBSnr1mzoopTE">
            den 17 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5TYF7fiBu4mvNJHxV6AXMs">
            Biträdande finansminister Gunnar Lund skrev den 27 december 2003
            i Värmlands Folkblad bland annat att han ville att bolagsstämman
            i framtiden skulle godkänna alla ersättningar som går till vd
            och styrelse. I samma artikel skrev han att regeringen under hösten
            2003 utvecklat statens egen ägarpolicy och skapat nya regler för
            ersättningsvillkor och incitamentsprogram. Regeringen beskrevs
            också som aktivt pådrivande på svenska företag för att ta ett
            utvidgat samhällsansvar globalt.
          </p>
          <p xml:id="i-Ei6pTt66P7fmuPcP3cvfAA">
            Denna artikel skrevs mot bakgrund av de så kallade Skandiaskandalerna.
            I oktober 2003 fattade regeringen bland annat mot bakgrund av
            den skandalen beslut om Riktlinjer rörande anställningsvillkor
            för personer i företagsledande ställning, samt för incitamentsprogram
            för anställda i statliga företag. Därefter kom Förtroendekommissionen
            med sitt betänkande, en ny kod för bolagsstyrning har införts
            och regeringen har nyligen tillsammans med mitt parti och Vänsterpartiet
            fattat beslut om en lagrådsremiss om reglering av ersättning till
            ledande befattningshavare i aktiebolag.
          </p>
          <p xml:id="i-8EZ1HovzQJjusmESeiZKiB">
            Trots att alla dessa åtgärder har vidtagits framkommer nu i medierna
            uppgifter om att det statliga bolaget LKAB:s verkställande direktör
            Martin Ivert har ett mycket förmånligt pensionsavtal för inte
            bara sig själv utan även för sin egen familj. Till detta kommer
            en årslön på 3 miljoner kronor. Hela bolagsstyrelsen har dessutom
            fått synnerligen förmånliga pensionsförmåner. Besked har nu getts
            om att detta avtal ska omförhandlas. Uppgifter har också framkommit
            om synnerligen gynnsamma löne- och pensionsförmåner för ledande
            befattningshavare i statliga bolag såsom Systembolaget, Telia
            Sonera, Green Cargo, Vasakronan eller Vattenfall. Det handlar
            om ersättningar som antingen är klart oförenliga med de av regeringen
            beslutade riktlinjerna eller som befinner sig i gråzonen kring
            om de är förenliga eller inte. Det finns dessutom ersättningar
            som är förenliga med riktlinjerna men som motsvarar dem som de
            mer välavlönade vd:arna i svenska privata aktiebolag har. Den
            stora skillnaden mellan dessa bolag och de statliga är att de
            privata bolagen tjänar sina pengar på en konkurrensutsatt marknad,
            där lönen och övriga ersättningar styrs av aktieägarnas vilja,
            hur väl det går för företaget och vd:ns kompetens. De statliga
            bolagen har endast en aktieägare @ det svenska folket @ och lönerna
            sätts i total slutenhet utan någon som helst insyn. Offentlighetsprincipen
            gäller ju inte de statliga bolagen (däremot de kommunala).
          </p>
          <p xml:id="i-FTE4MkTXgSo4D4wy7sJcQJ">
            När uppgifterna framkom om de vidlyftiga ersättningarna till
            företrädare för olika privata företag, var företrädare för regeringen
            snabba med att kritisera dessa privata företag. Men frågan är
            hur väl städat det är i de statliga bolagen.
          </p>
        </div>
        <div type="ipQuestion">
          <p xml:id="i-SKcv9xahwpE7NDzYax29P7">
            Jag har mot bakgrund av detta följande frågor till näringsministern:
            <list rend="ordered">
              <item>
                1. Vilka åtgärder avser ministern att vidta för att regeringen
                ska få en bra styrning rörande ersättningar till de ledande befattningshavarna
                i de statligt ägda bolagen?
              </item>
              <item>
                2. Avser ministern att göra någon samlad översyn av vilka ersättningar
                som avtalats och utgetts och hur väl dessa stämmer överens med
                riktlinjerna?
              </item>
              <item>
                3. Vilka åtgärder avser ministern att vidta för att förhindra
                att statliga bolag ger ersättningar som strider mot regeringens
                beslutade riktlinjer från oktober 2003?
              </item>
              <item>
                4. Vilka åtgärder avser ministern att vidta för att ersättningar
                till ledande befattningshavare i statligt ägda bolag dels ska
                vara i överensstämmelse med regeringens egna riktlinjer, dels
                ska stämma med vad företrädare för regeringen uttalat om ersättningar
                till privata företags ledare?
              </item>
              <item>
                5. Vilka åtgärder avser ministern att vidta för att det ska kunna
                ställas högre krav på ledande befattningshavare i statliga bolag
                än i privata bolag när det gäller ersättningars omfattning, utformning
                och belopp?
              </item>
              <item>
                6. Vilka åtgärder avser ministern att vidta för att öka insynen
                i de statliga bolagen?
              </item>
            </list>
          </p>
        </div>
      </div>
    </body>
  </text>
</TEI>
