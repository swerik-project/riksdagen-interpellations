<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0430">
  <teiHeader>
    <fileDesc>
      <titleStmt>
        <title>Ansvaret för rovdjuren</title>
        <author>Johansson, Bengt-Anders (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ansvaret för rovdjuren till Nykvist, Ann-Christin (s) - Jordbruksminister om Ansvaret för rovdjuren</title>
          <idno type="rdwebb">GT10430</idno>
          <ref type="dokument_url_text">http://data.riksdagen.se/dokument/GT10430/text</ref>
          <ref type="dokument_url_html">http://data.riksdagen.se/dokument/GT10430</ref>
          <ref type="dokumentstatus_url_xml">http://data.riksdagen.se/dokumentstatus/GT10430</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P2x4fiHNXrW2XTzJZRJeJJ</idno>
            <persName>Bengt-Anders Johansson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-ULcGm9z9F64qKev93sX8AZ" corresp="i-P2x4fiHNXrW2XTzJZRJeJJ">
          <date when="2006-05-19"/>
        </correspAction>
        <correspAction type="received" xml:id="i-T322Xzko5PJ2sBhzmfRT4h" corresp="i-HhkgRHGRURfXTuftg1jHSf">
          <date when="2006-05-19"/>
        </correspAction>
        <correspAction type="answered" xml:id="i-4vYt2XkBfck3tnLU6fDrPK" corresp="i-HhkgRHGRURfXTuftg1jHSf">
          <date when="2006-06-08"/>
        </correspAction>
        <correspContext corresp="i-4vYt2XkBfck3tnLU6fDrPK">
          <ref type="record" target="prot-200506--137">Riksdagens protokoll 2005/06:137 Torsdagen den 8 juni</ref>
          <ref type="recordSection" target="unsetDivId">21 § Svar på interpellation 2005/06:430 om ansvaret för rovdjuren</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LNswv9dkCmNPP8bKWVVZLQ">
            None Ansvaret för rovdjuren None None
          </p>
        </div>
        <div type="ipqSubmissionInfo">
          <p xml:id="i-LxBRhv6dhmghhRkaF63esz">
            den 19 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WdqBV2PzYqv8a1mMbg2rAc">
            Rapporter runtom i landet ger tydliga signaler på att rovdjurspolitiken
            inte fungerar. Vi måste lyssna till de människor som är utsatta
            för hot som rovdjurens existens innebär och ta människorna på
            allvar. Det gör man inte genom att komma med löjeväckande förslag.
            Regeringen har lagt fram två diffusa förslag gällande rovdjursfrågan
            och den socialdemokratiske ledamoten Jan Emanuel Johansson har
            kommit med ytterligare ett.
          </p>
          <p xml:id="i-BWzYRyYpGH9pJSZj3GHKzK">
            Först föreslår regeringen att man ska fästa pinglor eller särskilda
            GPS-halsband på vargarna eller hundarna för att verka i avskräckande
            syfte. Om det gäller vargarna eller hundarna har inte jordbruksministern
            svarat på, trots att hon fått frågan vid ett flertal tillfällen.
            Att fästa pinglor på vargar är ingen seriös åtgärd som gör att
            människor känner att problemen blir tagna på allvar från regeringshåll.
          </p>
          <p xml:id="i-AeQfJgbs6ZNbV5dVphgX7C">
            Vidare föreslog regeringen att man ska ge 30 miljoner kronor
            till ett särskilt ”rovdjurspaket” där man vill inrätta så kallade
            rovdjursgrupper under ledning av länsstyrelserna i respektive
            län. Försöket skulle börja med Värmland och Dalarna. Meningen
            med rovdjursgrupperna är att de snabbt ska rycka ut vid rovdjursangrepp
            eller när människor har problem i övrigt med stora rovdjur i sin
            närhet. Är detta att ta människornas problem på allvar? Nej, man
            skapar endast fler instanser utan reell makt.
          </p>
          <p xml:id="i-LFJsK6jrycBve7pgce6BUw">
            Ett annat förslag på åtgärd kom riksdagsledamoten Jan Emanuel
            Johansson (s) med. Han föreslog att man skulle plantera in 30-40
            ryska vargar i Sverige inom överskådlig framtid. Även detta förslag
            är ett hån mot de människor som i dag har problem med rovdjur.
            Det är ingen långsiktig lösning att föröka vargstammen.
          </p>
          <p xml:id="i-8unp8jxsuPuRe6HRVA5jF6">
            Det är viktigt att bibehålla frilevande rovdjursstammar, eftersom
            det är ett betydelsefullt inslag i den svenska faunan, men det
            måste ske i rimlig utsträckning. Det är inte önskvärt att skjuta
            rovdjuren, men människorna måste få rätten och möjligheten att
            försvara sig och sina tamdjur. Det kan inte bli så att man åtalas
            för att skjuta en varg om denne attackerar tamdjur. Det bästa
            sättet att värna om rovdjursstammarna är genom att utforma förvaltningen
            av stammarna i dialog med människorna som bor och verkar i rovdjursområdena.
            Detta verkar regeringen fullkomligt bortse ifrån, vilket ökar
            känslan av maktlöshet hos medborgarna.
          </p>
          <p xml:id="i-LLNLrf4bmB6LTnUwv7fs73">
            Människor behöver känna sig säkra, därför måste det skapas åtgärder
            som ger effekt och som är trovärdiga. Att föreslå pinglor på vargar
            är ett skämt, ingen åtgärd. Det krävs seriösa och konkreta förslag
            på hur man ska lösa den havererade rovdjurspolitiken och för att
            vinna förtroendet i frågan hos de människor som berörs.
          </p>
          <p xml:id="i-4VggV15z36njfmfL1mE6WC">
            Mot denna bakgrund vill jag ställa följande fråga till jordbruksministern:
          </p>
          <p xml:id="i-5wLewzLQkExtHCFmpbZqN1">
            Vilka åtgärder ämnar ministern vidta, utöver de förslag som ligger,
            för att ge människor ökad trygghet i rovdjurstäta områden?
          </p>
        </div>
      </div>
    </body>
  </text>
</TEI>
