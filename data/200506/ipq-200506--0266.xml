<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0266">
  <teiHeader>
    <fileDesc>
      <titleStmt>
        <title>Integritet</title>
        <author>Åström, Alice (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Integritet till Bodström, Thomas (s) - Justitieminister om Integritet</title>
          <idno type="rdwebb">GT10266</idno>
          <ref type="dokument_url_text">http://data.riksdagen.se/dokument/GT10266/text</ref>
          <ref type="dokument_url_html">http://data.riksdagen.se/dokument/GT10266</ref>
          <ref type="dokumentstatus_url_xml">http://data.riksdagen.se/dokumentstatus/GT10266</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2aZQBvMx8o6ihusfvExbt8</idno>
            <persName>Alice Åström</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RnN4ijNLMcALKWUiQ1XNR5" corresp="i-2aZQBvMx8o6ihusfvExbt8">
          <date when="2006-02-20"/>
        </correspAction>
        <correspAction type="received" xml:id="i-2VLWaJYK3C2vBuMfzAMK55" corresp="i-STyFs6Gu3boin31eFp1bNM">
          <date when="2006-02-21"/>
        </correspAction>
        <correspAction type="answered" xml:id="i-5BzaxJahMMH8NnerKgc9ap" corresp="i-STyFs6Gu3boin31eFp1bNM">
          <date when="2006-03-14"/>
        </correspAction>
        <correspContext corresp="i-5BzaxJahMMH8NnerKgc9ap">
          <ref type="record" target="prot-200506--086">Riksdagens protokoll 2005/06:86 Tisdagen den 14 mars</ref>
          <ref type="recordSection" target="unsetDivId">6 § Svar på interpellation 2005/06:266 om integritet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TFBjVce1e3CqjyVGZqfMR6">
            None Integritet None None
          </p>
        </div>
        <div type="ipqSubmissionInfo">
          <p xml:id="i-BpBMLEW6x7aqh9qX93RUJV">
            den 20 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9LFyPbRwkJdo9een87d1FN">
            Under de senaste tre åren har Justitiedepartementet lagt fram
            ett antal förslag till riksdagen som direkt eller indirekt kränker
            integriteten för enskilda medborgare. Dessa förslag har aldrig
            granskats som en helhet vilket är mycket olyckligt. Regeringen
            har tillsatt en utredning som har i uppgift att belysa dessa och
            andra frågor just i ett helhetsperspektiv. Denna utredning har
            inte använts i arbetet vare sig som remissinstans eller genom
            att utredningen getts möjlighet att lämna delbetänkanden, något
            som representanter från de flesta politiska partier och ett flertal
            organisationer krävt i en debattartikel för några dagar sedan.
          </p>
          <p xml:id="i-4dg3LD6pQYBYnkv9p1ofQo">
            Dessutom har en utredning genomförts i syfte att ta fram förslag
            till förstärkt parlamentarisk kontroll över hemliga tvångsmedel.
            Utredningen genomfördes mycket hastigt och de förslag som lämnades
            har utsatts för kritik. Inga förslag till förändringar av den
            parlamentariska kontrollen har ännu lagts fram.
          </p>
          <p xml:id="i-8R8BdN9VvnXVjSHFBs8eZ2">
            De instrument som i dag finns för insyn är dels en årlig skrivelse
            till riksdagen om användningen av hemliga tvångsmedel och dels
            den kontroll som Registernämnden bedriver när det gäller säkerhetspolisen.
            Bägge dessa instrument är kritiserade och otillfredsställande
            @ skrivelsen för att den inte ger någon faktisk bild av hur effektiva
            tvångsmedlen är och Registernämnden för att den enbart består
            av representanter för två partier och därför inte kan anses tillräckligt
            demokratiskt förankrad.
          </p>
          <p xml:id="i-6cS8WdKe9auK6kXKo92Qo2">
            Det system med offentliga ombud som skulle garantera allmänhetens
            intressen i mål om användande av tvångsmedel har också kritiserats
            hårt. Flera ombud har lämnat sina uppdrag eftersom de anser att
            det material de har att utgå från inte ger dem möjlighet att utföra
            ett tillfredsställande arbete. Denna kritik verkar dock ha gått
            regeringen obemärkt förbi och i stället för att avisera att man
            bör se över förhållandena har man utsett nya ombud som enbart
            har tillgång till samma material.
          </p>
          <p xml:id="i-P25ctEkyDNR98HbJyKrrFP">
            En person som i dag utsätts för exempelvis hemlig telefonavlyssning
            eller hemlig teleövervakning och som sedermera åtalas i domstol
            får den bevisning som finns till hands presenterad för sig och
            ges självklart också möjlighet att bemöta densamma. Detta gäller
            även bevisning som framkommit genom hemliga tvångsmedel. Ett stort
            antal personer där avlyssningen inte lett till rättsliga åtgärder
            förblir dock ovetande om att de utsatts för integritetskränkande
            behandling. Självfallet är det orimligt att den som är åtalad
            får kunskap om detta men inte den som fått misstankarna mot sig
            obekräftade. Justitieministern har på senare tid uttalat att han
            inte utesluter att det krav som Vänsterpartiet länge ställt om
            en upplysningsskyldighet kopplat till ett skadeståndsansvar för
            personer som felaktigt blivit utsatta för övervakning kan vara
            en väg att gå vidare. Det är positivt men återigen inget som lett
            till faktisk handling.
          </p>
          <p xml:id="i-QcTVxRdPcGyxYjaj9tsKc">
            Förutom de givna krav som alltid finns när det gäller tvångsmedel,
            som bevisat behov och bevisad effektivitet och att intrånget i
            den personliga integriteten inte ska vara större än nödvändigt,
            finns självfallet ett behov av att medborgarna känner tilltro
            till systemet. Om allmänhetens insyn via parlamentarisk kontroll
            eller liknande inte finns riskerar tilltron till hela rättssystemet
            att rubbas. Via Säkerhetskommissionens rapport har vi också fått
            bevisat hur enkelt dessa instrument kan missbrukas. Under ett
            antal år avlyssnades flera hundra tusen personer utan att någon
            anklagats eller ställts inför rätta för något brott. Denna erfarenhet
            borde vara tillräcklig för att bevisa att det är nödvändigt att
            se till att systemet för insyn fungerar.
          </p>
        </div>
        <div type="ipQuestion">
          <p xml:id="i-24aSVJgJr8cko7iNZijsou">
            Mina frågor till justitieministern är:
            <list rend="ordered">
              <item>
                1. Vilka åtgärder avser ministern att vidta för att Integritetsskyddsutredningen
                ska få möjlighet att uttala sig om integritetskränkande lagförslag
                som planeras att beslutas under våren?
              </item>
              <item>
                2. Vilka åtgärder avser ministern att vidta för att förbättra
                den parlamentariska kontrollen över hemliga tvångsmedel?
              </item>
              <item>
                3. Vilka åtgärder avser ministern att vidta för att personer
                som felaktigt utsatts för hemliga tvångsmedel ska få kännedom
                om detta?
              </item>
            </list>
          </p>
        </div>
      </div>
    </body>
  </text>
</TEI>
