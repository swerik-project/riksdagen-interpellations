<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0425">
  <teiHeader>
    <fileDesc>
      <titleStmt>
        <title>Hamasbesök och flygövningar med Israel</title>
        <author>Hägglund, Göran (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hamasbesök och flygövningar med Israel till Persson, Göran (s) - Statsminister om Hamasbesök och flygövningar med Israel</title>
          <idno type="rdwebb">GT10425</idno>
          <ref type="dokument_url_text">http://data.riksdagen.se/dokument/GT10425/text</ref>
          <ref type="dokument_url_html">http://data.riksdagen.se/dokument/GT10425</ref>
          <ref type="dokumentstatus_url_xml">http://data.riksdagen.se/dokumentstatus/GT10425</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8BTYtQ95yRpC5syyC4aHoY</idno>
            <persName>Göran Hägglund</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-T7hu1JgBezor1oXi7Z3qnA</idno>
            <persName>Jan Eliasson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-9SjJmkxzWzLnzE8JCaDvjz" corresp="i-8BTYtQ95yRpC5syyC4aHoY">
          <date when="2006-05-19"/>
        </correspAction>
        <correspAction type="received" xml:id="i-7XqDsjMHtrpnJr4QByZVEX" corresp="i-3kVCtR7mCK6mW2F6oaBMR5">
          <date when="2006-05-19"/>
        </correspAction>
        <correspAction type="answered" xml:id="i-HQ9q2EbMFv6zyRCwZB1qjq" corresp="i-T7hu1JgBezor1oXi7Z3qnA">
          <date when="2006-06-05"/>
        </correspAction>
        <correspContext corresp="i-HQ9q2EbMFv6zyRCwZB1qjq">
          <ref type="record" target="prot-200506--135">Riksdagens protokoll 2005/06:135 Måndagen den 5 juni</ref>
          <ref type="recordSection" target="unsetDivId">3 § Svar på interpellationerna 2005/06:390 om Sveriges position i Mellanösternpolitiken, 410 om svenska beslut om inresevisum för Hamasministrar och 425 om Hamasbesök och flygövningar med Israel</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PGKnteV3N8SUtspcHXzrof">
            None Hamasbesök och flygövningar med Israel None None
          </p>
        </div>
        <div type="ipqSubmissionInfo">
          <p xml:id="i-9NEHgLPyxNKFpjRpkgh6Gg">
            den 19 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Q85QFAJfEKFEHUe2suc4ny">
            Statsministern sade den 3 maj 2006 att Sverige inte har något
            nationellt intresse av att bjuda in terroristorganisationen Hamas
            till Sverige. Sverige stod då bakom Frankrikes avslag på den visumansökan
            som skickats in från Hamas gruppledare i parlamentet. Sverige
            har sedan gjort helt om och beviljat visum till den palestinske
            flyktingministern Atef Adwan. Denna ombytlighet, förstärkt exempelvis
            med att man öppnat för Adwan att träffa socialdemokratiska riksdagsledamöter,
            gör att det finns anledning att ifrågasätta om regeringen har
            en genomtänkt politik när det gäller umgänget med av EU terroriststämplade
            organisationer. Ansvaret för tvetydigheterna vilar ytterst på
            statsministern.
          </p>
          <p xml:id="i-Ko8bAUyXCCqcdHukjjHhcU">
            Hamas är en politisk organisation som blev militant 1987. Sedan
            dess har den utfört oräkneliga terrordåd mot civila israeler med
            hundratals dödsoffer som följd. Enligt Hamas stadgar ska Israel
            utplånas och en islamistisk stat proklameras i hela det historiska
            Palestina. Organisationen är terroriststämplad av både EU och
            FN. EU:s medlemsstater har gemensamt beslutat att inte etablera
            förbindelser med den av Hamas ledda palestinska regeringen trots
            att den utsetts i demokratiska val. EU-beslutet gäller tills rörelsen
            erkänner staten Israels rätt att existera, tar avstånd från våld
            och följer den tidigare regeringens ingångna avtal med Israel.
          </p>
          <p xml:id="i-DUjPtxnspyJ2wD4H2K9SoU">
            Sverige har stått bakom den gemensamma EU-linjen men regeringens
            agerande uppfattas nu av flera medlemsländer som ett svek från
            Sveriges sida gentemot övriga EU-länder. Statsministern har genom
            ett flertal uttalanden blundat för allvaret i situationen och
            för konsekvenserna av sin regerings agerande. I ljuset av att
            Sverige veckan kort före denna incident drog sig ur planerade
            flygövningar med Israel, Mellanösterns enda demokrati, sänder
            välkomnandet av Hamas ut signaler som i många läger i och utanför
            vårt land uppfattas som en radikal kursändring i regeringens Mellanösternpolitik.
          </p>
          <p xml:id="i-PLmRcATCXZ4c44M6HDRAi8">
            Göran Persson gör en grov förenkling när han hävdar att visering
            och avisering av densamma inte är en ”partipolitisk fråga” utan
            alltid ”följer ett regelverk som våra ämbetsmän ska sköta” (partiledarutfrågning
            i SVT den 5 maj 2006). I samma anda hänvisar UD till att utfärdandet
            ”skedde efter sedvanliga konsultationer inom Schengensamarbetet”,
            (TT den 4 maj 2006), det vill säga skickades genom ett system
            som behandlar tusentals ärenden i veckan.
          </p>
          <p xml:id="i-XCAJKDtjcf6FmzzYwZejbA">
            Men utrikespolitik handlar om mer än formalia och att följa fastlagda
            regler och då krävs både gott omdöme och politiskt ledarskap.
            Genom att ge visum till enskilda representanter för Hamas berövar
            Sverige EU skärpan i dess politik och gemensamma strategi i denna
            ytterst känslig fråga. Därigenom påverkas både Sveriges och EU:s
            förtroende i internationella sammanhang. Inte minst den vassa
            kritiken från Frankrike, Tyskland och Israel visar allvaret i
            situationen. Den 17 maj kallade en israelisk regeringstalesman
            Sverige för Europas mest Israelfientliga land.
          </p>
          <p xml:id="i-5kKTnhz7zZvZ6vjQwx8a5j">
            Medan statsministern fortsätter att hävda att avisering till
            övriga länder inom Schengen inte är en ”partipolitisk fråga” råder
            det ingen tvekan om att träffar med riksdagsledamöter är av partipolitisk
            natur. Hamasföreträdarnas möten med riksdagsledamöter tillhörande
            Sveriges statsbärande parti signalerar ett brott mot EU:s fastlagda
            politik och mot Sveriges tidigare linje av isolering av terrororganisationen.
          </p>
          <p xml:id="i-8b6LfKopZ5P6TrMBkhBN3M">
            Samma dag som Hamasministern beviljas visum på det svenska generalkonsulatet
            i Jerusalem går Göran Persson ut i medierna och uttalar sig om
            ett näst intill identiskt ärende: ”Vi har inget nationellt intresse
            att bjuda in dem och kommer därför att följa linjen där Hamasledaren
            inte kommer att få visum till Schengenländerna.” (TT den 3 maj
            2006). Göran Persson hävdar att regeringens hållning gentemot
            Hamas är ”kristallklar” och att kraven om erkännande av Israel
            och avstånd från politiskt våld måste uppfyllas för att en förändring
            i terroriststämplingen ska komma till stånd. (TT den 5 maj 2006).
            Samtidigt uttryckte vår halvtidsanställde utrikesminister Jan
            Eliasson den 29 april att Hamas bör ”uppmuntras” om organisationen
            ”rör sig i riktning mot dialog och en fredlig lösning”(TT den
            29 april 2006). Regeringens faktiska agerande gentemot Hamas är
            onekligen en uppmuntran. Är det Eliassons eller Perssons retorik
            vi har att rätta oss efter? Vem är egentligen ansvarig för den
            utrikespolitik Sverige för?
          </p>
          <p xml:id="i-3oSnKvGphuHw7DitZmUmBM">
            Frågan aktualiserades återigen när Göran Persson gav ytterst
            tvetydiga besked angående förra årets flygövningar med Israel
            i Kanada. Statsministern kommenterade först Sveriges deltagande
            med: ”Det finns ingen bra förklaring till det. Det måste helt
            enkelt bero på, som någon av de ansvariga generalerna sade, en
            miss. Samma hållning borde ha gällt då som nu.” (TT den 10/5 2006).
            Statssekreterare Lars Danielsson gav en helt annan bild en timme
            senare och ursäktade sin chef med att ”statsministern var helt
            oförberedd” inför sitt uttalande. Men att ”inte ha informerats
            av sina medarbetare” är inte en värdig ursäkt för en statsministers
            återkommande svängningar i en ytterst laddad utrikespolitisk fråga.
          </p>
          <p xml:id="i-sP8ZySkWdj19iZQUHhTd3">
            Det är inte första gången regeringen inte förmår visa upp en
            rak utrikespolitisk linje. För två år sedan kunde regeringen inte
            bestämma om det som skedde i Darfur var ett folkmord eller ej.
            Det ledde till en förödande passivitet från Sveriges sida. För
            lite mer än ett år sedan ledde den bristande samordningsförmågan
            till att hundratals offer för tsunamikatastrofen inte fick den
            hjälp de förtjänade. Medborgarkommissionens rapport efter tsunamikatastrofen
            ger bilden av en regering och ett regeringskansli som inte förmår
            kommunicera med varandra eller fatta nödvändiga beslut. Efter
            de senaste veckornas turer kring regeringens Mellanösternpolitik
            har bilden förstärkts och resultatet är en svensk utrikespolitik
            på lösa grunder. I fallet Hamas innebär det att Sveriges agerande
            skänker legitimitet åt en terrororganisation.
          </p>
          <p xml:id="i-Y5ZMJNeEFuaz5MXK6kDrM7">
            Med anledning av ovanstående vill jag fråga statsministern:
          </p>
          <p xml:id="i-PPnib6iJbWCBa4FC2N4Rm9">
            Vilka åtgärder avser statsministern att vidta för att tydliggöra
            vad som är Sveriges nationella intresse i förhållande till terroristorganisationen
            Hamas?
          </p>
          <p xml:id="i-47AbzJwQjRGs1yZRaw5Kvg">
            Vilka åtgärder avser statsministern att vidta för att Sverige
            ska ta avstånd från terroristorganisationen Hamas och i fortsättningen
            inte bevilja visumansökningar från företrädare för den Hamasledda
            palestinska regeringen?
          </p>
          <p xml:id="i-9ZYzhn37Tmx9e6sS8N8ucB">
            Vilka åtgärder avser statsministern att vidta för att återupprätta
            Sveriges förtroende gentemot EU och garantera att Sverige inte
            har för avsikt att avvika från EU:s gemensamma hållning gentemot
            Hamas?
          </p>
          <p xml:id="i-2tguEYcdaycF1FZ3uBpsvW">
            Vilka åtgärder avser statsministern att vidta för att tydliggöra
            på vilka grunder regeringen baserar sin relation till staten Israel
            och beslut om deltagande i med andra stater gemensamma flygövningar?
          </p>
        </div>
      </div>
    </body>
  </text>
</TEI>
