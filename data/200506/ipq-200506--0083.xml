<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0083">
  <teiHeader>
    <fileDesc>
      <titleStmt>
        <title>Prestige och allvarliga oklarheter bland forskare och myndigheter vad gäller Östersjöns algblomningar</title>
        <author>Danielsson, Staffan (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Prestige och allvarliga oklarheter bland forskare och myndigheter vad gäller Östersjöns algblomningar till Sommestad, Lena (s) - Statsråd om Prestige och allvarliga oklarheter bland forskare och myndigheter vad gäller Östersjöns algblomningar</title>
          <idno type="rdwebb">GT1083</idno>
          <ref type="dokument_url_text">http://data.riksdagen.se/dokument/GT1083/text</ref>
          <ref type="dokument_url_html">http://data.riksdagen.se/dokument/GT1083</ref>
          <ref type="dokumentstatus_url_xml">http://data.riksdagen.se/dokumentstatus/GT1083</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <persName>Staffan Danielsson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-2QukuGf42KxfarHcaAWF32" corresp="i-N9Pi9YpD4nvtCEsVp2CGcX">
          <date when="2005-11-01"/>
        </correspAction>
        <correspAction type="received" xml:id="i-3JYsooDKYAVAuNSvufxFWm" corresp="i-4f2bAEUboRxqAf7W8Ybmzm">
          <date when="2005-11-07"/>
        </correspAction>
        <correspAction type="answered" xml:id="i-JoypHWYrvjLTtLWmtnsdGs" corresp="i-4f2bAEUboRxqAf7W8Ybmzm">
          <date when="2005-11-21"/>
        </correspAction>
        <correspContext corresp="i-JoypHWYrvjLTtLWmtnsdGs">
          <ref type="record" target="prot-200506--034">Riksdagens protokoll 2005/06:34 Måndagen den 21 november</ref>
          <ref type="recordSection" target="unsetDivId">12 § Svar på interpellation 2005/06:83 om prestige och allvarliga oklarheter bland forskare och myndigheter vad gäller Östersjöns algblomningar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2FJsXQWysMb89eTdvoaHyf">
            None Prestige och allvarliga oklarheter bland forskare och myndigheter
            vad gäller Östersjöns algblomningar None None
          </p>
        </div>
        <div type="ipqSubmissionInfo">
          <p xml:id="i-T5HsKRCSrbcijtAYBZmy6f">
            den 1 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Wm8JuHijdz2sW1kvkdPfiz">
            Regeringens Miljövårdsberedning skrev den 21 februari i år en
            anmärkningsvärd artikel i Göteborgs-Posten, undertecknad av bland
            annat de två ledande Stockholmsforskarna på området samt av Naturvårdsverkets
            och Skogsstyrelsens generaldirektörer. En stark markering från
            det ledande etablissemanget vad gäller växtnäringsläckaget och
            dess effekter på Östersjön. Artikeln baserade sig på beredningens
            rapport Strategi för hav och kust utan övergödning.
          </p>
          <p xml:id="i-L5USQHtAuaKnEQZYwK3VoJ">
            I artikeln förundras undertecknarna över att ”decennier av politiska
            initiativ och miljoninvesteringar i reningsverk inte har minskat
            den svåra övergödningen av Östersjön”. (Ordet ”miljoninvesteringar”
            är ett understatement av guds nåde eftersom det lär handla om
            10 000 miljoner kronor @ 10 miljarder kronor @ som har investerats
            för att minska kväveutsläppen till Östersjön. Och den resultatlösa
            strategi som Sverige har arbetat efter i decennier för att åstadkomma
            resultat bygger på just dessa experters och myndigheters forskningsresultat
            och bedömningar.)
          </p>
          <p xml:id="i-UaSNG19tP9jFrQpJPk1HEc">
            Regeringens Miljövårdsberedning visar i artikeln ingen självrannsakan
            över att analys och åtgärdsinsatser kan ha brustit i några avseenden,
            i stället lanserar man en ny hypotes om varför de massiva åtgärdsinsatserna
            inte minskar övergödningen, nämligen att ”Östersjön har flippat”.
            Den ”nya möjliga förklaringen” är att ”tillförseln av gödningsämnen
            har tippat över Östersjöns ekosystem som sannolikt redan har havererat
            och gått i baklås”.
          </p>
          <p xml:id="i-5TeCam36ptwBNFZYX4o2yn">
            Redan vid andra världskriget hade tillförseln av gödningsämnen
            nått en kritisk nivå, skriver man, och anger att utsläppen av
            kväve och fosfor nog måste ned till betydligt lägre nivåer än
            ”de som gällde när problemen började uppstå”.
          </p>
          <p xml:id="i-JvaqwskiNYifGuagWBS3W4">
            Detta innebär, förtydligar beredningen, att mycket kraftfulla
            åtgärder måste vidtas, och exemplifierar med minskade djurbesättningar,
            mer vegetarisk kost och ett politiskt genombrott på högsta nivå
            för att få med andra länder runt Östersjön på dessa åtgärder.
          </p>
          <p xml:id="i-KK1WTtn9eukwHkY3KEdKfH">
            Miljövårdsberedningen kan ha rätt, och då erfordras sannolikt
            drastiska åtgärder i Sverige och framför allt i länderna på andra
            sidan Östersjön där utsläppen är störst. Det är ett enormt åtagande
            att vrida utsläppsklockan tillbaka 75@100 år, och frågan är om
            det är möjligt, i varje fall på kortare decenniesikt.
          </p>
          <p xml:id="i-W4P7aieJ4TdPGHdmniyJe1">
            Även miljöministern anser i ett frågesvar den 15 augusti i år
            att ”mer måste göras för att minska bidragen till övergödningen
            från enskilda avlopp, reningsverk, jordbruk och trafik”. Ministern
            hänvisar också till den rapport från fem mycket framstående internationella
            havsforskare som då skulle komma, och som nu har kommit.
          </p>
          <p xml:id="i-7K6zsUD3HbKSt96jrDvcRB">
            Naturvårdsverket förtjänar beröm för att rapporten beställdes,
            mot bakgrund av den långvariga forskarstriden mellan forskaretablissemanget
            i främst Stockholm och en kritisk minoritet i främst Göteborg.
          </p>
          <p xml:id="i-NwTFqpdByzsicn2dzLqD34">
            Det finns nämligen en annan känd teori än Miljövårdsberedningens
            till varför Östersjön inte svarar positivt på de väldiga insatserna
            för att minska framför allt kväveutsläppen, nämligen att just
            de insatserna paradoxalt nog kan bidra till att de blågrönaalgerna
            @ cyanobakterierna @ bildar sådana jättemattor av stinkande sörja
            i Östersjön. Samtidigt som Sverige vidtar sådana kraftfulla åtgärder
            för att minska kväveutsläppen är dessa algers förmåga att själva
            fixera kväve från luften av kanske samma storleksordning som utsläppen.
            De alger som lever på kväveutsläppen minskar med ökande rening
            och i stället tillväxer de kvävefixerande algerna än mer när konkurrensen
            minskar och fosfortillgången är hög. Några av de forskare från
            bland annat Göteborg och Uppsala som hävdar denna hypotes har
            därför till och med föreslagit att Östersjön borde kvävegödslas
            för att hejda de kvävefixerande algernas dominans och därigenom
            minska algblomningarna. Även om detta inte genomförs innebär självfallet
            analysen att de stora insatserna för kväverening, som dominerat
            forskning och åtgärder det senaste decenniet, kan ha varit närmast
            bortkastade. Enighet råder däremot om vikten av att minska fosforutsläppen,
            vilket Göteborgsskolan vill kraftsamla kring, i Sverige men än
            mer i våra östra grannländer där fosforläckagen är stora och åtgärderna
            hittills begränsade.
          </p>
          <p xml:id="i-Mv4jzbFBLrhSpak4QqEH6C">
            Miljövårdsberedningen väljer att inte ens nämna denna hypotes
            när man väljer att lansera ”flippteorin”, det vill säga man har
            gjort allt rätt hittills men inget fungerar, alltså måste situationen
            vara långt värre än man insett. Att den konkurrerande hypotesen
            skulle kunna ha relevans anser Miljövårdsberedningen uppenbarligen
            vara fullständigt omöjligt. Medieinläggen dryper av ofruktbar
            prestige, vilket är anmärkningsvärt från en regeringens expertgrupp.
          </p>
          <p xml:id="i-U9CCUoy7LHZFsCz3odGDxj">
            Låsningarna mellan de två forskarskolorna förefaller närmast
            total, vilket inte gör besluten lätta för myndigheter och regering.
            Det anmärkningsvärda är möjligen att den ena hypotesen tillåtits
            dominera samhällets handlande så starkt som den hitintills har
            gjort. Forskningen om åtgärder mot växtnäringsläckage har länge
            varit fokuserad kring främst kväve, och bristen på kunskap om
            hur fosfor förloras från till exempel åkermark @ och om effektiva
            motåtgärder @ är tyvärr betydande. Ansvaret för detta åvilar i
            hög grad de som så kategoriskt följt sina egna råd och sågat andras
            analyser.
          </p>
          <p xml:id="i-CapGGXKthoLLXYaL3QHd2H">
            Även i medierna har minoriteten haft svårt att få genomslag för
            sina analyser och förslag. Radions Naturbruk och tidskriften Lantbrukets
            affärer har varit några röster som speglat konflikten, och senaste
            halvåret har även Göteborgs-Posten och Dagens Nyheter givit utrymme
            för debatt. Regeringens Miljövårdsberedning har starkt tillbakavisat
            kritiken och vidhållit sin analys att Östersjön i stället har
            ”flippat”.
          </p>
          <p xml:id="i-45vB4wXJK6wgSk9xCJ1uw6">
            Mot denna bakgrund är det närmast en sensation att rapporten
            från fem av världens främsta internationella havsmiljöforskare
            gör samma analys som de svenska forskare som länge kritiserat
            Sveriges och regeringens insatser på området. En artikel i Dagens
            Nyheter den 29 oktober redovisas detta på ett belysande sätt.
            Den oberoende forskargruppen föreslår att insatserna koncentreras
            till att minska fosforutsläppen till Östersjön, främst i Polen
            och Baltikum där de stora punktutsläppen sker. Kvävereduktion
            kan i vissa fall ge positiva effekter under förutsättning att
            fosfortillförseln samtidigt minskas, annars kan tillväxten av
            de kvävefixerande blågröna algerna i stället öka.
          </p>
          <p xml:id="i-7PE1owCBFnggJ2noneGTza">
            Efter den internationella forskargruppens rapport har en av Miljövårdsberedningens
            forskare starkt kritiserat den för feltolkning av ett diagram
            i en rapport som han själv har gjort om miljösituationen i en
            av Östersjöns fjärdar. Han anser experternas tolkning av just
            detta diagram ”katastrofalt felaktig” enligt DN-artikeln, samtidigt
            som en av de fem internationella experterna medger en misstolkning
            men säger att det saknar betydelse för deras slutsatser.
          </p>
          <p xml:id="i-DsgN9LkwYT1WCwUr5YqekB">
            Östersjön befinner sig uppenbarligen i ett allvarligt miljötillstånd,
            med höga fosforhalter, syrebrist och växande algblomningar. Enighet
            råder om att i Sverige och runt Östersjön tillgripa kraftfulla
            åtgärder för att hejda försämringen och få till stånd en förbättring.
            Självfallet är det då oerhört viktigt att man gör rätt analys
            av orsakssambanden och därmed kan göra rätt prioriteringar av
            åtgärder. Framför allt vore det ju katastrofalt om insatta åtgärder
            skulle förvärra i stället för att förbättra situationen.
          </p>
          <p xml:id="i-VkWVavgpQcrCUqTVZVcjme">
            Mot denna verklighetsbakgrund ställer jag följande frågor till
            statsrådet Lena Sommestad:
          </p>
          <p xml:id="i-6kwmx8osZZyEvTbCiR3bMc">
            Är statsrådet förtroende för regeringens Miljövårdsberedning
            ograverat, eller avser statsrådet att vidta åtgärder så att beredningens
            sammansättning bättre speglar de olika forskaruppfattningarna
            i havsmiljöfrågor?
          </p>
          <p xml:id="i-Ag1KMLyWCEhMiStnBdxfFm">
            Avser statsrådet att vidta åtgärder mot bakgrund av Miljövårdsberedningens
            uppfattning att grundorsaken till att Östersjöns miljötillstånd
            försämras är att vårt innanhav sannolikt har ”flippat”?
          </p>
          <p xml:id="i-Uh2z2GHE7t69NhzWg1ik5b">
            Avser statsrådet att skyndsamt låta utreda hur insatserna för
            att förbättra Östersjöns miljötillstånd bör genomföras genom en
            oberoende utredning som inte fastnar i forskarprestige och låsta
            ståndpunkter?
          </p>
          <p xml:id="i-S7ZuPXuGNoJJ6Vne2ULXby">
            Avser statsrådet att redan med dagens kunskapsnivå föreslå ökad
            forskning och ökade åtgärder mot fosforläckage?
          </p>
        </div>
      </div>
    </body>
  </text>
</TEI>
