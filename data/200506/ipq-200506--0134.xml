<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0134">
  <teiHeader>
    <fileDesc>
      <titleStmt>
        <title>Försöket med trängselskatt i Stockholm</title>
        <author>Attefall, Stefan (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försöket med trängselskatt i Stockholm till Orback, Jens (s) - Statsråd om Försöket med trängselskatt i Stockholm</title>
          <idno type="rdwebb">GT10134</idno>
          <ref type="dokument_url_text">http://data.riksdagen.se/dokument/GT10134/text</ref>
          <ref type="dokument_url_html">http://data.riksdagen.se/dokument/GT10134</ref>
          <ref type="dokumentstatus_url_xml">http://data.riksdagen.se/dokumentstatus/GT10134</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Fa75ePV6JC2wN91aE4xcYD</idno>
            <persName>Stefan Attefall</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-UEQA68w6PM78ttj4KfvgwE</idno>
            <persName>Jens Orback</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9fdWbFK67588CD12XaNZBq</idno>
            <persName>Sven-Erik Österberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4j5L3G4ctwgFRUBFjrVBzb" corresp="i-Fa75ePV6JC2wN91aE4xcYD">
          <date when="2005-11-23"/>
        </correspAction>
        <correspAction type="received" xml:id="i-7ixqVJxYafJkXWHsoKmEM5">
          <date when="2005-11-23"/>
        </correspAction>
        <correspAction type="answered" xml:id="i-DAEEFhXuznYv1LZ5z36iw">
          <date when="2005-12-09"/>
        </correspAction>
        <correspAction type="received" xml:id="i-SGt8MTMpZNrY8i2CshUahG" corresp="i-UEQA68w6PM78ttj4KfvgwE">
          <date when="2005-11-23"/>
        </correspAction>
        <correspAction type="answered" xml:id="i-Q7rhPekzvuhFwv3iVj9DpM" corresp="i-9fdWbFK67588CD12XaNZBq">
          <date when="2005-12-09"/>
        </correspAction>
        <correspContext corresp="i-Q7rhPekzvuhFwv3iVj9DpM">
          <ref type="record" target="prot-200506--048">Riksdagens protokoll 2005/06:48 Fredagen den 9 december</ref>
          <ref type="recordSection" target="unsetDivId">18 § Svar på interpellation 2005/06:134 om försöket med trängselskatt i Stockholm</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-MGkErKkDg6FZorAPejwbbq">
            None Försöket med trängselskatt i Stockholm None None
          </p>
        </div>
        <div type="ipqSubmissionInfo">
          <p xml:id="i-VnXQ5V7AFAjZzwEFgmXLqe">
            den 23 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-E124wmbKxUGj7SeyQ5Aeo3">
            Den 3 januari nästa år införs trängselskatt i Stockholm. Trots
            att frågan är, eller i alla fall borde vara, en kommunal och regional
            fråga, har regeringen ett stort ansvar för frågans hantering.
            Detta eftersom initiativet till försöket med trängselskatt inte
            är kommunalt utan just statligt. Socialdemokraterna har på nationell
            nivå utnyttjat frågan som lockbete i regerings- och budgetförhandlingar
            och därefter uppdragit åt kommunpolitikerna att presentera ett
            förslag som går stick i stäv med partiets vallöften i kommunalvalet.
          </p>
          <p xml:id="i-JcEUNmvpGkPg9cLERLbJRR">
            Kristdemokraterna har tidigare kritiserat regeringens hantering
            av frågan ur en demokratiaspekt. Den rimliga ordningen borde vara
            att en lokal eller regional majoritet bildas och begär av regering
            och riksdag att fatta de nödvändiga besluten. Men mot bakgrund
            av hur trängselskatten i Stockholm uppstått måste man fråga sig
            vad som händer utifall att den rådande majoriteten genom kommunala
            val eller andra omständigheter förbyts till en minoritet? Den
            nya majoriteten kanske beslutar att avskaffa trängselskatten som
            riksdagen infört? Kommer riksdagen då automatiskt att besluta
            om ett avskaffande eller kommer man att motsätta sig den nya kommunala
            majoriteten?
          </p>
          <p xml:id="i-QxzGpcNPU1UorHdur5XpMJ">
            I fråga om trängselskatt har den socialdemokratiskt ledda majoriteten
            i Stockholms stad bedrivit ett mycket påskyndat och forcerat arbete.
            Arbetet har inte haft som målsättning att skapa så bred samstämmighet
            som möjligt. I stället har Socialdemokraterna medvetet drivit
            en linje som står i bjärt kontrast till intresset hos länets övriga
            kommuner.
          </p>
          <p xml:id="i-4P6uEkPz1nZJCGBEWXd27k">
            I enlighet med det beslut som fattats av kommunfullmäktige i
            Stockholms stad ska frågan om försöket med trängselskatt avgöras
            av en folkomröstning som hålls samma dag som det allmänna valet
            nästa år. Den beslutade ordningen är högst märklig ur ett demokratiperspektiv.
            Det borde vara en självklarhet att alla som på ett påtagligt sätt
            berörs av frågan, det vill säga regionens invånare, får en chans
            att påverka frågan om trängselskattens införande. Detta eftersom
            arbetspendlingen över kommungränserna är omfattande i Stockholmsregionen.
            Folkomröstningen borde också hållas innan det kostsamma projektet
            med trängselskatt genomförs.
          </p>
          <p xml:id="i-UBwTuk8F8TaKWSwmJDa7Rt">
            Jag kan tyvärr konstatera att Socialdemokraternas konfrontatoriska
            linje vad gäller införandet av trängselskatten fortsätter. Den
            bristande respekten för grundläggande demokratiska spelregler
            har varit uppenbar när den politiska majoriteten drivit fram utformningen
            av valsedlarna utan att respektera meningsmotståndarnas önskemål.
          </p>
          <p xml:id="i-TW4PjVMS5FvQ2vUH44GBNN">
            Frågan som ställs i folkomröstningen och valsedlarnas utformning
            kan ifrågasättas. Frågor i folkomröstningar bör vara neutralt
            formulerade ur ett värderingsperspektiv. Formuleringen av frågan
            bör också begränsas till en frågeställning och då till den som
            det råder politisk oenighet om och som utgör skälet till att frågan
            hänskjuts till en folkomröstning. Den fråga som stadshusmajoriteten
            formulerat strider mot båda dessa principer då den både kallar
            trängselskatten för miljöavgift och kopplar ihop frågan om utbyggd
            kollektivtrafik med trängselskattens införande.
          </p>
          <p xml:id="i-q43fyDSUboGLfaJTcNr1M">
            Den socialdemokratiskt ledda majoriteten har förvägrat oppositionen
            möjligheten att klargöra sina ståndpunkter och argument i frågan
            på valsedelns baksida.
          </p>
          <p xml:id="i-RR1HMv98bDockwy9XuWZhe">
            Eftersom trängselskatteförsöket tillkommit genom ett regeringsinitiativ
            och det är riksdagen som fattar det slutliga beslutet om trängselskattens
            vara eller icke vara vill jag med anledning av vad som anförs
            ovan fråga statsrådet:
          </p>
          <p xml:id="i-TKGHZjzMRKfhM1QPHMDFeo">
            Vilka åtgärder avser statsrådet att vidta för att garantera att
            alla invånare i Stockholmsregionen får en möjlighet att genom
            en folkomröstning påverka införandet av trängselskatt i Stockholm?
          </p>
          <p xml:id="i-BegKXvm3ZFWJxChi3Q4LUv">
            Vilka åtgärder avser statsrådet att vidta för att valsedlarna
            i Stockholms stads planerade folkomröstning om permanentandet
            av trängselskatt ska utformas på ett sätt som gör att den fråga
            som ställs i folkomröstningen inte är ledande?
          </p>
          <p xml:id="i-HQvUzpGeJp3gCJqPWydHZc">
            Vilka åtgärder avser statsrådet att vidta för att tillförsäkra
            att båda sidorna i folkomröstningskampanjen om permanentandet
            av trängselskatt i Stockholm ges samma förutsättningar att genomföra
            kampanj och utforma sitt eget informationsmaterial, inklusive
            baksidan på valsedeln?
          </p>
        </div>
      </div>
    </body>
  </text>
</TEI>
