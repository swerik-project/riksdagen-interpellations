<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0405">
  <teiHeader>
    <fileDesc>
      <titleStmt>
        <title>Unga människors etablering på arbetsmarknaden</title>
        <author>Pilsäter, Karin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Unga människors etablering på arbetsmarknaden till Karlsson, Hans (s) - Statsråd om Unga människors etablering på arbetsmarknaden</title>
          <idno type="rdwebb">GT10405</idno>
          <ref type="dokument_url_text">http://data.riksdagen.se/dokument/GT10405/text</ref>
          <ref type="dokument_url_html">http://data.riksdagen.se/dokument/GT10405</ref>
          <ref type="dokumentstatus_url_xml">http://data.riksdagen.se/dokumentstatus/GT10405</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <persName>Karin Pilsäter</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-A7UgbSPUVWGBBXx86NJU5K" corresp="i-6kLJbGLpwB9hYxDrVrkcqF">
          <date when="2006-05-15"/>
        </correspAction>
        <correspAction type="received" xml:id="i-MT7YUrUxZKNk7t9eHQM91p" corresp="i-WMD43YDAt2Efk5C5qFXnaQ">
          <date when="2006-05-16"/>
        </correspAction>
        <correspAction type="answered" xml:id="i-67rQF92WUhYEo1gCf8uDV3">
          <date when="2006-06-12"/>
        </correspAction>
        <correspAction type="answered" xml:id="i-2Xa7vP6427XT9hS6RoYk8o" corresp="i-WMD43YDAt2Efk5C5qFXnaQ">
          <date when="2006-06-12"/>
        </correspAction>
        <correspContext corresp="i-2Xa7vP6427XT9hS6RoYk8o">
          <ref type="record" target="prot-200506--139">Riksdagens protokoll 2005/06:139 Måndagen den 12 juni</ref>
          <ref type="recordSection" target="unsetDivId">10 § Svar på interpellation 2005/06:405 om unga människors etablering på arbetsmarknaden</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-E6vdCKGP3KdBGFiaLSLWr3">
            None Unga människors etablering på arbetsmarknaden None None
          </p>
        </div>
        <div type="ipqSubmissionInfo">
          <p xml:id="i-FRvWBy4akfeHBzHNf3oXFe">
            den 15 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EM3aqtVg1vWpibxdNouhnK">
            Den rekordhöga arbetslösheten bland ungdomar är kanske regeringens
            största misslyckande under denna mandatperiod. I regeringsförklaringen
            i oktober 2003 lovade statsminister Göran Persson att halvera
            ungdomsarbetslösheten på ett år. Sedan dess har de öppet arbetslösa
            ungdomarna blivit 9 000 fler.
          </p>
          <p xml:id="i-HNcrdWAEw3TBmrzc6ZUACm">
            I den ekonomisk-politiska debatten här i kammaren den 18 april
            var finansminister Pär Nuder inte orolig över ungdomsarbetslösheten
            eftersom det, enligt honom, oftast är de unga som får jobb först
            i högkonjunktur.
          </p>
          <p xml:id="i-T5naBwYCcih4xBKepW6uGc">
            Tyvärr ser verkligheten annorlunda ut. Vi har en högkonjunktur
            men ungdomsarbetslösheten minskar inte.
          </p>
          <p xml:id="i-JftYyQL7YjUv6yYoe5f5bY">
            I mars 2006 var 87 000 ungdomar öppet arbetslösa eller uppbundna
            i arbetsmarknadsåtgärder. Det var 8 000 fler än i mars 2005. Under
            2005 var den svenska arbetslösheten bland ungdomar den sjätte
            högsta inom EU och tre gånger så hög som i Danmark.
          </p>
          <p xml:id="i-QHiefbY2pemPHdZuavCznn">
            När konjunkturen blir bättre brukar ungdomarna vara de första
            som får arbete. Så verkar det inte bli denna gång.
          </p>
          <p xml:id="i-StDffyact2VXzNH7yNJkNY">
            Den svaga arbetsmarknaden de senaste fyra åren har drabbat ungdomarna
            mycket hårt. I den fördelningspolitiska redogörelse som finns
            i vårpropositionen framgår tydligt att ungdomar tappat drygt 5
            % i ekonomisk standard gentemot övriga grupper i samhället sedan
            2001. Detta är mer dramatiskt än det låter eftersom standarden
            fallit betydligt mer för de ungdomar som inte har lyckats få ett
            arbete.
          </p>
          <p xml:id="i-CeY8aPabuCzQ3AkcDPMLFg">
            Den höga ungdomsarbetslösheten är en svår börda för dem som drabbas.
            Konsekvenserna för de drabbade kan vara länge. Studier från bland
            annat statens egen myndighet IFAU visar att perioder av arbetslöshet
            i ungdomen kan innebära väsentligt lägre inkomster även många
            år efter det att arbetslösheten upphört. I förlängningen kan det
            betyda lägre pensioner om 45 år till en stor del av dem som är
            unga i Sverige i dag.
          </p>
          <p xml:id="i-T6Ys8mcPMkazP7BrrhpmuU">
            I spåren av den ökande arbetslösheten blir alltfler unga långvarigt
            beroende av socialbidrag för sin försörjning. År 2004 var över
            20 000 ungdomar långvarigt beroende av socialbidrag. Det var en
            ökning med 20 % på ett år.
          </p>
          <p xml:id="i-NiogZ7Fy2fuwCLf4VLV6YQ">
            Det förefaller tydligt att ungdomarna denna gång inte ”står först”
            för att komma in när trycket på arbetsmarknaden ökar. Den kraftigt
            försämrade yrkesutbildningen i gymnasiet, den stora utslagningen
            ur gymnasieskolan och den breddade men allt ytligare högskoleutbildningen
            är troligen viktiga förklaringar till att unga människor inte
            är så attraktiva för anställning. I kombination med exempelvis
            snävare regler för visstidsanställningar, medfinansieringen av
            sjuklön med flera förändringar som gör anställning till ett högre
            riskprojekt tycks de strukturella villkoren ha försämrats, vilket
            inte hjälps upp av god konjunktur.
          </p>
          <p xml:id="i-N6BsFJSYJiMzFmPavHzQcr">
            Den stora och ihärdiga ungdomsarbetslösheten innebär också en
            stor risk för hela samhället. Om några år står vi inför en generationsväxling
            på arbetsmarknaden när de stora födelsekullarna från 1940-talet
            går i pension. Då blir det om möjligt ännu viktigare än i dag
            att fler unga snabbare kommer ut på arbetsmarknaden och i arbete.
          </p>
          <p xml:id="i-VmM184cRvZd95AXbD9AGYr">
            Ur den synpunkten är det enormt viktigt att de unga som just
            nu försöker ta sig in på arbetsmarknaden lyckas göra det. Självförtroendet
            är lägre när man är ung och saknar förankring i arbetslivet.
          </p>
          <p xml:id="i-XYRHo1K6gyBgoGrFWo3P2f">
            Ingen svensk ungdomsgeneration har gått så länge i skola och
            på universitet som den nuvarande. Samtidigt har det aldrig varit
            så svårt för ungdomar att etablera sig på arbetsmarknaden som
            just nu. Men utbildning utan yrkeserfarenhet är ofta en färskvara.
            Risken är stor att många av de unga som nu tvingats gå utan arbete
            under flera år efter att de avslutat gymnasiet eller högskolan
            hamnar i ett permanent utanförskap där de inte längre har förmåga
            eller möjlighet att ta ett arbete även om det då skulle råda brist
            på arbetskraft.
          </p>
        </div>
        <div type="ipQuestion">
          <p xml:id="i-HrKRj7EXh7oq8PTjjGijsq">
            Mina frågor till statsrådet Hans Karlsson är därför:
            <list rend="ordered">
              <item>
                1. Delar statsrådet uppfattningen att ”vad som ska göras är redan
                gjort” och att ungdomarnas särskilda problem att etablera sig
                löses av konjunkturen utan att statsrådet behöver ta några initiativ?
              </item>
              <item>
                2. Vilka åtgärder planerar statsrådet för att undanröja de strukturella
                hinder som försvårar unga människors etablering på arbetsmarknaden?
              </item>
            </list>
          </p>
        </div>
      </div>
    </body>
  </text>
</TEI>
