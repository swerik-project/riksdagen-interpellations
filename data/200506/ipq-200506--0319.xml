<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0319">
  <teiHeader>
    <fileDesc>
      <titleStmt>
        <title>Resurstilldelning till högskolor</title>
        <author>Landgren, Per (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Resurstilldelning till högskolor till Pagrotsky, Leif (s) - Utbildnings- och kulturminis om Resurstilldelning till högskolor</title>
          <idno type="rdwebb">GT10319</idno>
          <ref type="dokument_url_text">http://data.riksdagen.se/dokument/GT10319/text</ref>
          <ref type="dokument_url_html">http://data.riksdagen.se/dokument/GT10319</ref>
          <ref type="dokumentstatus_url_xml">http://data.riksdagen.se/dokumentstatus/GT10319</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ErVmo7eYu7oehJQsJSwD6t</idno>
            <persName>Per Landgren</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GSLX2TdPgp4KRuBp27sGBD" corresp="i-ErVmo7eYu7oehJQsJSwD6t">
          <date when="2006-03-22"/>
        </correspAction>
        <correspAction type="received" xml:id="i-66Do4ZqNPyPkDuA78yqpDT" corresp="i-V19ff9MeDZhTGpv5xEprbu">
          <date when="2006-03-22"/>
        </correspAction>
        <correspAction type="answered" xml:id="i-SVQywTfEsdP1ojwQFztohK" corresp="i-V19ff9MeDZhTGpv5xEprbu">
          <date when="2006-05-08"/>
        </correspAction>
        <correspContext corresp="i-SVQywTfEsdP1ojwQFztohK">
          <ref type="record" target="prot-200506--118">Riksdagens protokoll 2005/06:118 Måndagen den 8 maj</ref>
          <ref type="recordSection" target="unsetDivId">3 § Svar på interpellation 2005/06:319 om resurstilldelning till högskolor</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-YUigqZTV1Dqw4cL2Z2u2Wn">
            None Resurstilldelning till högskolor None None
          </p>
        </div>
        <div type="ipqSubmissionInfo">
          <p xml:id="i-5fkQrWiAdiQd99mDAtSnxD">
            den 22 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-A85WnkfMgDHSw4R1xrAQPc">
            Det nuvarande systemet för tilldelning av resurser till högskolorna,
            inklusive de konstnärliga, skapades för att åstadkomma en jämn
            och rättvis fördelning mellan landets olika lärosäten.
          </p>
          <p xml:id="i-TZf5EwCMiHofkssxsv1UN7">
            Vid en närmare granskning visar det sig emellertid att motsvarigheter
            i Stockholm till Göteborgs universitets konstnärliga högskolor
            under innevarande budgetår tillsammans har en extra tilldelning
            för lokalkostnader som summerar till 8 645 000 kr. Motsvarande
            fakultetsbildning vid Göteborgs universitet har inget sådant bidrag
            alls.
          </p>
          <p xml:id="i-HR6AYbwMoJJQxq8aQbdnHu">
            När det gäller ”konstnärligt utvecklingsarbete” kan konstateras
            att Göteborgs motsvarigheter i Stockholm tillsammans erhåller
            22 978 000 kr. Till den konstnärliga fakulteten vid Göteborgs
            universitet inlöper endast 8 276 000 kr. Även efter en jämförelse
            av antalet helårsstudenter vid de olika lärosätena är fördelningen
            mycket ojämn till Stockholmsskolornas fördel.
          </p>
          <p xml:id="i-YcLnj8x3dLDeKNx5RVyU9M">
            Utvecklingsbidraget på 16 447 000 kr, som tilldelats Kungl. Musikhögskolan,
            etablerades 2003, då med 15 miljoner kronor. Detta har sedan skrivits
            upp likt ett reguljärt anslag.
          </p>
          <p xml:id="i-BCuSKdRXtDzhXkwdv9AdRW">
            Viktigt är även att tillägga att regeringen i den senaste forskningspropositionen
            riktar ytterligare öronmärkta förstärkningar till de konstnärliga
            högskolorna i Stockholm men helt förbigår motsvarande enheter
            i Göteborg.
          </p>
          <p xml:id="i-HyQbdq9FBWkuCn4dnQr4CZ">
            I svar på tidigare frågor har jag inte fått några klara besked
            från ministern gällande riktlinjerna för den skeva resurstilldelningen.
            Min önskan är att ansvarig minister ger mig en bra förklaring
            till varför Stockholm prioriteras framför Göteborg vad gäller
            resurstilldelningen till konstnärliga högskolor.
          </p>
          <p xml:id="i-Vq3mmYLjwQSGmFHLMmEWaA">
            Resurstilldelningen går till så att de konstnärliga utbildningarna
            får ersättning för ett visst antal studenter inom ett visst område
            (design, fri konst, musik, opera), och beloppet till respektive
            lärosäte per student bestäms av departementet. Detta system var,
            när det infördes, tänkt att ge samma ekonomiska förutsättningar
            för dessa utbildningar var de än var placerade i landet.
          </p>
          <p xml:id="i-6p3NfXdvusKAqJajbsEroU">
            Ingen skillnad skulle göras mellan Stockholm och andra städer,
            men i budgeten för 2005 och i tidigare års budgetar har regeringen
            gjort stora avsteg från denna modell och prioriterat konsthögskolorna
            i Stockholm med miljonbelopp.
          </p>
          <p xml:id="i-QpdfxuoMJm3mDcxirjMdc8">
            Det är intressant att regeringens återrapporteringskrav förs
            fram som det främsta skälet till denna miljonförstärkning. Viktigt
            att minnas är att återrapporteringskravet i princip är detsamma
            för de institutioner som finns inom ett universitet, med den skillnaden
            att svaren samordnas.
          </p>
          <p xml:id="i-3BNpEKmdPuAcquWAgeepmG">
            Ansvarig minister har tidigare svarat mig att det är svårt att
            göra jämförelser mellan olika lärosäten. Detta är en intressant
            ståndpunkt då det väl är just det som är en av orsakerna till
            att man har infört ett ”neutralt” system med prislappar per student
            för de olika kunskapsområdena. Humanister, naturvetare, de olika
            konstnärliga områdena, har alla sina prislappar definierade av
            departementet. Men regeringen har gjort avsteg från detta neutrala
            system och destinerat speciella förstärkningar till de konstnärliga
            högskolorna i Stockholm.
          </p>
          <p xml:id="i-ReqZukKmuUwhCa6NLFyc3F">
            Underkänner regeringen sitt eget neutrala och ”enkla” system?
            I så fall, på vilka grunder tänker sig regeringen fortsättningsvis
            förmedla resurser till högskolor och universitet?
          </p>
          <p xml:id="i-TEryxD6YBSwH3Y9eJJj4go">
            Vilka åtgärder avser ministern att vidta för att minska skillnaderna
            i resurstilldelning mellan motsvarande utbildningsverksamheter
            i Stockholm och Göteborg?
          </p>
        </div>
      </div>
    </body>
  </text>
</TEI>
