<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0357">
  <teiHeader>
    <fileDesc>
      <titleStmt>
        <title>Hanteringen av statskassan</title>
        <author>Andrén, Gunnar (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hanteringen av statskassan till Nuder, Pär (s) - Finansminister om Hanteringen av statskassan</title>
          <idno type="rdwebb">GT10357</idno>
          <ref type="dokument_url_text">http://data.riksdagen.se/dokument/GT10357/text</ref>
          <ref type="dokument_url_html">http://data.riksdagen.se/dokument/GT10357</ref>
          <ref type="dokumentstatus_url_xml">http://data.riksdagen.se/dokumentstatus/GT10357</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <persName>Gunnar Andrén</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4hp14xjZt2yimYDnWz9PKA" corresp="i-XcAqMe3ntVBboWUxqACfz">
          <date when="2006-04-21"/>
        </correspAction>
        <correspAction type="received" xml:id="i-JwQavQhAuvcpN3BvxWh4mg" corresp="i-HNvivTxAPySuVXe8X3z3LJ">
          <date when="2006-04-24"/>
        </correspAction>
        <correspAction type="answered" xml:id="i-6AUYaNcurR2ouZZ2D9Pd5f" corresp="i-HNvivTxAPySuVXe8X3z3LJ">
          <date when="2006-05-02"/>
        </correspAction>
        <correspContext corresp="i-6AUYaNcurR2ouZZ2D9Pd5f">
          <ref type="record" target="prot-200506--114">Riksdagens protokoll 2005/06:114 Tisdagen den 2 maj</ref>
          <ref type="recordSection" target="unsetDivId">10 § Svar på interpellation 2005/06:357 om hanteringen av statskassan</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8rLiQjjBqJr3tJpYpBdndw">
            None Hanteringen av statskassan None None
          </p>
        </div>
        <div type="ipqSubmissionInfo">
          <p xml:id="i-Ui3TUPKVyHCmnweQXmVtk1">
            den 21 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WFJxaDSLbZhYw8LQdfVskq">
            Riksrevisionen har den 19 april 2006 via riksrevisorerna Lennart
            Gruvberg, Eva Lindström och Kjell Larsson samt revisionschefen
            Karin Holmerin rapporterat till Riksrevisionens styrelse om den
            nu avslutade årliga revisionen av statliga myndigheter för 2005,
            i allt omkring 260 myndighetsrevisioner.
          </p>
          <p xml:id="i-NaPSz3GzcNFqQPMTUMbMri">
            Glädjande nog har Riksrevisionen funnit att med få undantag uppfyller
            de svenska myndigheterna högt ställda krav på redovisning av hur
            man hanterar skattebetalarnas pengar.
          </p>
          <p xml:id="i-S9t4ECgYCpfojwi7sjJYb4">
            Av de 260 granskade myndigheterna, som totalt hanterar många
            hundratals miljarder kronor, har Riksrevisionen @ vilket anmälts
            till regeringen @ endast i 16 fall för 2005 funnit skäl att göra
            sådana påpekanden (2004 var det 12 fall) att revisionsberättelserna
            inte blivit, på revisionssvenska, rena.
          </p>
          <p xml:id="i-48sWs8i8hKKMJcPw81sFDA">
            Det betyder inte att allt kan sägas vara gott och väl.
          </p>
          <p xml:id="i-4h44eb454tpStWo2aycZbZ">
            Man bör ständigt erinra sig den förutvarande partisekreteraren
            och socialministern Gustav Möllers kloka devis att varje illa
            använd skattekrona är en stöld från medborgarna.
          </p>
          <p xml:id="i-HF1XsjumHy5S24G2VRhwSZ">
            Och därifrån är steget inte långt till att fundera kring om varje
            skattekrona, bortom revisionsverksamheten, verkligen används på
            det sätt Möller önskade.
          </p>
          <p xml:id="i-3h4SeBeJZGRKxNSGMnkqEx">
            Styrelserna i de statliga verken, myndigheterna och andra med
            skattemedel granskade institutioner har en mycket viktig funktion
            för att se till att skattebetalarnas medel används effektivt.
            Genom att organisationen ser mycket olika ut mellan olika statliga
            institutioner @ vilket förvisso kan ha goda historiska eller andra
            organisatoriska grunder @ är det inte kutym, och än mindre obligatoriskt,
            att styrelserna eller verksledningarna i de anslagsfinansierade
            institutionerna personligen träffar företrädarna för Riksrevisionen.
            Det borde enligt min mening framgå av regleringsbreven för verkschefer
            och styrelser att detta är ett viktigt åliggande för alla anslagsberoende
            myndigheter.
          </p>
          <p xml:id="i-PUFZ9xANhW4tDrLQobmQFn">
            Varför det inte är på detta sätt kan man inte mycket mer än spekulera
            över. Men man kan anta att en frekvent underliggande förklaring
            kan ligga i det förhållandet att regeringen betraktas som myndigheternas
            huvudman, inte riksdagen som ytterst beviljar alla anslag eller
            riksdagens särskilda kontrollmakt, Riksrevisionen.
          </p>
          <p xml:id="i-Q97KTeQVycyJdtfG6AF58c">
            Enligt min mening ligger det i skattebetalarnas uttalade intresse
            att regeringen klargör att statliga styrelser och verkschefer
            bör fästa större avseende än hittills vid den årliga revisionen
            som sker genom Riksrevisionen.
          </p>
          <p xml:id="i-MhX9GchJ6X7HMwXZr5Vc38">
            Men det finns ytterligare två ting att diskutera i detta sammanhang,
            aktualiserade vid genomgången av 2005 års revision av de 260 myndigheterna
            i Riksrevisionens styrelse.
          </p>
          <p xml:id="i-2BFpDDu5XcJ7ANA2xWEPXA">
            Det gäller dels lokalutnyttjande, dels frågan om anslagssparande
            eller anslagsutnyttjande sent under budgetåret.
          </p>
          <p xml:id="i-HbDfqdMAdPeRh8ZGZwPoqt">
            Vid sidan av personalkostnader är största utgiftsposten i praktiskt
            taget varje statlig myndighet, såvitt avser själva myndighetsförvaltningen,
            lokaler. Från statens sida har gjorts och görs betydande centrala
            insatser för att se till att statliga myndigheter förses med ändamålsenliga
            och representativa lokaler för att kunna lösa sina uppgifter.
          </p>
          <p xml:id="i-GPsRkLdpo1F9B1DM8wEZm1">
            På direkt fråga i samband med rapporteringen till Riksrevisionens
            styrelse om 2005 års revision av de statliga myndigheterna framgick
            att frågan om ändamålslämpligheten av de statliga myndigheternas
            lokaler inte tillhör det som granskas av Riksrevisionen.
          </p>
          <p xml:id="i-HDcbg3wuYs2hzxAEm1SYJW">
            Det kan säkert i många fall förklaras med att lokalfrågan endera
            avses avgjord av andra ansvariga för lång tid sedan eller att
            frågan om lokalerna, vid sidan av den direkta kostnaden, av styrelser
            och verksledningar verkar så svår eller komplex att ta i att det
            enklaste är att avstå.
          </p>
          <p xml:id="i-2tBjN4W8CGPYW4hPo8LYoC">
            En tredje förklaring är naturligtvis också möjlig, nämligen att
            lokalfrågan är optimalt löst i förhållande till både anslagens
            storlek, verksamhetens omfattning och alternativa lokallösningar.
            I så fall @ om vi redan befinner oss i den bästa av världar @
            finns bara skäl att gratulera skattebetalarna, regeringen och
            riksdagen.
          </p>
          <p xml:id="i-NQjiopB5pKQVjcDeVFZKKN">
            I privata verksamheter, likaså i fackliga eller liknande sammanhang,
            spelar lokalfrågor en stor roll så snart fråga om organisationsförändringar
            av någon orsak blir aktuell. Varje företags- eller organisationsledning
            har att, inför medlemmar, kunder, aktieägare eller andra intressenter,
            av ekonomiska skäl ständigt överväga alternativa lokaler. Omflyttning
            @ liksom nybyggnation @ av många företag och organisationer förklaras
            ofta av möjliga kostnadsreduceringar genom att flytta in i ”nya”
            lokaler.
          </p>
          <p xml:id="i-2LPwBrFg7Lrj3wsMTgeh6G">
            Enligt min mening måste statens lokalförsörjningsansvar delegeras
            mer än vad som i dag blivit fallet, ned till styrelser och verksledningar.
            Det borde ingå som en självklar del i den årliga revisionen att
            bedöma om den organisation man har också har den för verksamheten
            @ och därmed skattebetalarna @ optimala lokalförsörjningen.
          </p>
          <p xml:id="i-RZZYNgLMW3SzWbynUHEA99">
            Riksrevisionens årliga genomgång bör enligt min mening särskilt
            omfatta denna punkt, styrelsernas och verksledningarnas ansvar
            för den optimala lokalförsörjningen.
          </p>
          <p xml:id="i-EV63TJMDhS9ECVCvAfZF3e">
            På motsvarande sätt behöver vid varje tidpunkt frågan om utgifternas
            nödvändighet prövas i anslagsfinansierade verksamheter. Av tidigare
            års granskningar har framgått @ i vissa fall länsstyrelser @ att
            betydande ekonomiska transaktioner vidtagits av myndigheterna
            för att endera flytta kostnader mellan kalenderår, till exempel
            genom förskottsbetalningar, eller vidta inköp som åtminstone till
            viss del är motiverade av att pengar finns kvar på anslaget mot
            slutet av året och, om de ej utnyttjas före den 31 december, kan
            bli föremål för ökat krav på anslagssparande eller rent av sänkta
            anslag.
          </p>
          <p xml:id="i-7eY1MFeJqT5HNaxiakDhGm">
            Problemet ska självfallet inte överdrivas, men i Gustav Möllers
            anda @ som jag gärna gör till min egen @ bör revisionen av anslagsfinansierade
            verk och myndigheter inbegripa en jämförelse mellan budgetäskanden
            och utfall, detta för att i bästa fall kunna konstatera överensstämmelse
            mellan plan och verklighet, i sämsta fall spåra avvikelser som
            betingas av rädsla för att gå miste om framtida anslag genom förändrade
            anslagsnivåer i nedåtriktad riktning. Man kan ana att på detta
            område finns utrymme för att tesen ”Många bäckar små gör en stor
            å” har sitt berättigande.
          </p>
          <p xml:id="i-LGxA9LJyGaMUpaKBxFgHkk">
            Frågan om anslagssparande har många bottnar, fler än den som
            tar sig uttryck i Finansdepartementets önskan att till statkassan
            dra in så mycket pengar som möjligt.
          </p>
          <p xml:id="i-DvAL639nurAuS5bZPJ7WRR">
            Detta kan, om inte en mycket god förklaring ges till anslagssparandet,
            resultera i att förväntade goda prestationer, som normalt skulle
            ha premierats om de förekommit i privata verksamheter, inte verkställs
            på grund av att man lätt inser att myndigheten inte kommer att
            komma i åtnjutande av den goda hushållningen med skattebetalarnas
            medel.
          </p>
          <p xml:id="i-6vXSEPGJybUpkcWEysRLwf">
            God ekonomisk hushållning i myndigheterna kan stå i motsats till
            detta mål, en god ekonomisk planering kan förutsätta att pengar
            sparas över ett årsskifte i stället för att av snöda anslagsskäl
            förbrukas på ett sätt som står i motsats till den anda som i detta
            avseende var Gustav Möllers och som borde omfatta varje ansvarig
            för hantering av skattebetalarnas pengar.
          </p>
          <p xml:id="i-4yDbvUV1CqWZzX8cPnpFQx">
            Mot denna bakgrund önskar jag att till chefen för Finansdepartementet
            få framställa denna fråga:
          </p>
          <p xml:id="i-JcDqyvQhmuLLVFjoeXhipv">
            Vilka åtgärder avser statsrådet att vidta för att, mot bakgrund
            av förhållanden som beskrivs i Riksrevisionens årliga granskning
            av 260 statliga myndigheter och institutioner, stimulera styrelser
            och verksledningar att aktivt medverka i den årliga revisionen,
            att verka för att lokalförsörjningsfrågan blir en högre prioriterad
            fråga för myndigheterna och att inspirera till effektivare och
            även i somliga fall mer rationell hantering av anslagsfinansierade
            verksamheter, bland annat genom en mer genomtänkt syn på anslagssparandets
            moraliska effekter för verksamheterna i framtiden?
          </p>
        </div>
      </div>
    </body>
  </text>
</TEI>
