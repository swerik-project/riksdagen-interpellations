<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0249">
  <teiHeader>
    <fileDesc>
      <titleStmt>
        <title>OPS-lösningar inom försvarsanknuten verksamhet i Arboga</title>
        <author>Johansson, Jörgen (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>OPS-lösningar inom försvarsanknuten verksamhet i Arboga till Björklund, Leni (s) - Försvarsminister om OPS-lösningar inom försvarsanknuten verksamhet i Arboga</title>
          <idno type="rdwebb">GT10249</idno>
          <ref type="dokument_url_text">http://data.riksdagen.se/dokument/GT10249/text</ref>
          <ref type="dokument_url_html">http://data.riksdagen.se/dokument/GT10249</ref>
          <ref type="dokumentstatus_url_xml">http://data.riksdagen.se/dokumentstatus/GT10249</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AyN7HRP1y38PeQoLunJifb</idno>
            <persName>Jörgen Johansson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-WPhDEncZtPyd7YDDCwHwrJ" corresp="i-AyN7HRP1y38PeQoLunJifb">
          <date when="2006-02-09"/>
        </correspAction>
        <correspAction type="received" xml:id="i-RZKFbP4XLyQNadL7DBQd8P" corresp="i-CcdZckB2ErC625pmVtogZg">
          <date when="2006-02-09"/>
        </correspAction>
        <correspAction type="answered" xml:id="i-DSMqWPaUYX6xdx2JMqof6B" corresp="i-CcdZckB2ErC625pmVtogZg">
          <date when="2006-02-21"/>
        </correspAction>
        <correspContext corresp="i-DSMqWPaUYX6xdx2JMqof6B">
          <ref type="record" target="prot-200506--076">Riksdagens protokoll 2005/06:76 Tisdagen den 21 februari</ref>
          <ref type="recordSection" target="unsetDivId">8 § Svar på interpellation 2005/06:249 om OPS-lösningar inom försvarsanknuten verksamhet i Arboga</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-63JkfqwTezfU5JVsbRWjmZ">
            None OPS-lösningar inom försvarsanknuten verksamhet i Arboga
            None None
          </p>
        </div>
        <div type="ipqSubmissionInfo">
          <p xml:id="i-G2KhghhonyPN8u5fXwGM4a">
            den 9 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4xzt8dEBJ2rLFHwPxX7YJL">
            Arboga är en kommun i det inre av Mälardalen med 13 600 invånare.
            Kommunen har av hävd en stor andel försvarsindustri. Utvecklingen
            har varit sådan att kommunen sedan 1990 tappat 40 % av sitt näringsliv.
            Trots det finns fortfarande 1 400 arbetstillfällen som är direkt
            beroende av försvarsbeslut.
          </p>
          <p xml:id="i-7tT6zjV4R4FGspesBEUHoi">
            De senaste tio årens befolkningsminskning i kommunen uppgår till
            drygt 8 %. Samtidigt är andelen arbetslösa och personer i konjunkturprogram
            ca 8 % vilket överstiger såväl läns- som rikssnittet.
          </p>
          <p xml:id="i-msfimaQQeDRFuaAbZSpeA">
            Den mest omfattande förlusten för Arboga var när Volvo Aero,
            med statens benägna hjälp, flyttades till Trollhättan 1997. Beslutet
            omfattade 650 direkta arbetstillfällen. Detta tvingade Arboga
            till kraftfulla åtgärder för att utveckla och differentiera näringslivet.
            Detta har inneburit att andelen försvarsanknuten verksamhet minskat
            från närmare 40 till ca 30 %. I samband med Volvo Aeros flytt
            aktualiserades ett riskkapitalbolag för att stimulera ny och befintlig
            näringsverksamhet i Arboga. Bolaget som startades gavs namnet
            Arbustum och tilldelades ett kapital om 100 miljoner kronor, varav
            staten stod för 60 miljoner och Volvo 40 miljoner. Verksamheten
            startades med tre anställda, placerade i Arboga. Då styrelsen
            för Arbustum ansåg att ägarnas höga avkastningskrav, 14 %, inte
            kunde uppfyllas i Arboga har inga satsningar gjorts i Arboga fram
            till dess att Arbustum lades ned under 2005. Under föregående
            år slogs Arbustum samman med ett annat riskkapitalbolag, Aldano,
            och bildade Småföretagsinvest. Detta har inneburit att såväl verksamhet
            som pengar flyttats från Arboga och den så kallade satsningen
            har runnit ut i sanden. Frågan är därför vart regeringens löfte
            från 1997 om att staten skulle behålla ett engagemang i Arboga
            tagit vägen. Svek eller ej får framtida satsningar visa.
          </p>
          <p xml:id="i-FFtRNTQCp89Dsghs4R6S6a">
            Föregående års försvarsbeslut påverkar alla orter, mer eller
            mindre, som har verksamhet som är försvarsanknuten. Då beslutet
            har mycket av ekonomiska förtecken är det viktigt att inför framtiden
            planera så att varje krona gör största verkan. Beslutet innebär
            såväl koncentration av verksamheter som satsning på Battle Group
            i ett internationellt perspektiv. Hur detta organiseras bör ses
            utifrån ett effektivitetsperspektiv samtidigt som staten aktivt
            uppfyller de löften som getts.
          </p>
          <p xml:id="i-KRADMgexsBgQaJF67VQA7a">
            Arboga har en lång tradition inom försvarsanknuten verksamhet
            som logistik, underhåll och förråd. Det innebär att tillgången
            på såväl kunnig personal som verkstadslokaler och säkra förråd
            är god. Den direkta anslutningen till ett flygfält och goda kommunikationer
            i form av såväl väg som järnväg är dessutom en fördel vid etablering
            av ett logistiskt centrum för försvarets internationella verksamhet.
            Befintlig industri i Arboga, med klar koppling till försvaret,
            gör Arboga än mer intressant som etableringsort för ”nya” verksamheter
            inom försvaret och passar också bra in i den nya uppgift som försvaret
            fått.
          </p>
          <p xml:id="i-W3YPjawKEjQWG2vcEDmAAs">
            Försvaret utreder en koncentration av förrådsverksamheten. I
            utredningen framhålls fyra orter som lämplig etableringsplats.
            Samtliga är större tillväxtcentrum. Trots att Arboga uppfyller
            den kravspecifikation som nämns, samtidigt som regeringens löften
            från 1997 kvarstår, nämns inte Arboga som lämplig etableringsort.
            Utifrån de löften som givits borde en etablering i Arboga övervägas.
            Samtidigt har försvaret utarbetat en strategi för framtidens försörjning
            till det flexibla insatsförsvaret. En naturlig del i det arbetet
            är samverkan mellan samhällets olika parter. Det privata näringslivet
            tillsammans med offentlig sektor via försvaret är då en naturlig
            samarbetsform i en så kallad OPS-lösning. Även denna form lämpar
            sig bra för Arboga då försvarsanknutna företag finns i Arboga
            tillsammans med befintliga resurser i form av verkstäder, förråd,
            flygplats samt närhet till nyckelorganisationen FMLOG. Den verksamheten
            kan också utgöra en väsentlig del av försvarets plan för att behålla
            nyckelpersoner inom försvaret. Kopplingen mellan försvar, privat
            näringsliv och möjlighet till utbildning inom nyckelområden som
            språk, kultur och religion ger Arboga en fördel i konkurrens med
            andra orter. Kopplingen lägger grunden för att behålla kvalificerad
            personal samtidigt som den kontinuerligt vidareutbildas utifrån
            de krav som olika oroshärdar ställer på svensk personal i en insatsstyrka.
            Samtidigt som detta uppfylls läggs grunden till den enskildes
            fortsatta civila karriär efter det att åldern sätter stopp för
            fortsatt engagemang inom försvaret.
          </p>
          <p xml:id="i-SHcWDEqEUbyHcn2roEypG4">
            Detta är ett axplock av verksamheter som är en följd av strukturförändringen
            inom försvaret och som med fördel kan användas som åtgärdsprogram
            för regeringen i syfte att uppfylla de löften som getts.
          </p>
          <p xml:id="i-BuPX1JuKvuPCEazw2TJ8v9">
            Avslutningsvis konstaterar jag att statens avveckling och tydliga
            subvention av Volvo Aeros verksamhet i Arboga kräver krafttag
            från staten för att lösa ortens arbetsmarknadspolitiska situation.
            Satsningen på Arbustum var i tanken god men har visat sig vara
            helt misslyckad. Nya insatser behövs därför för att kompensera
            den situation som kommunen försatts i.
          </p>
          <p xml:id="i-J5goQcKfMrBp64EiFNqRqh">
            Min fråga till statsrådet är:
          </p>
          <p xml:id="i-DwQVkS9XKuESKXEXapYWDf">
            Vilket konkret åtgärdsprogram avser försvarsministern att genomföra
            för att uppfylla de löften som staten gett Arboga för att återskapa
            de arbetstillfällen som försvunnit i försvarsanknuten verksamhet?
          </p>
        </div>
      </div>
    </body>
  </text>
</TEI>
