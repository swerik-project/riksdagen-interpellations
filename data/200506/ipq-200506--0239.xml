<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0239">
  <teiHeader>
    <fileDesc>
      <titleStmt>
        <title>Reglerna för flyttskatt i Sverige och inom EU</title>
        <author>Hamilton, Carl B (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Reglerna för flyttskatt i Sverige och inom EU till Nuder, Pär (s) - Finansminister om Reglerna för flyttskatt i Sverige och inom EU</title>
          <idno type="rdwebb">GT10239</idno>
          <ref type="dokument_url_text">http://data.riksdagen.se/dokument/GT10239/text</ref>
          <ref type="dokument_url_html">http://data.riksdagen.se/dokument/GT10239</ref>
          <ref type="dokumentstatus_url_xml">http://data.riksdagen.se/dokumentstatus/GT10239</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <persName>Carl B Hamilton</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-HAAE8ruoBkMUYjxLYySagP" corresp="i-Ry3pP9VZKrW87Vcxq73jQG">
          <date when="2006-02-06"/>
        </correspAction>
        <correspAction type="received" xml:id="i-2XdkVnFyCk3svZYcwP277f" corresp="i-HNvivTxAPySuVXe8X3z3LJ">
          <date when="2006-02-07"/>
        </correspAction>
        <correspAction type="answered" xml:id="i-GrRBiRRer2wxwVj5jsia8c" corresp="i-HNvivTxAPySuVXe8X3z3LJ">
          <date when="2006-02-24"/>
        </correspAction>
        <correspContext corresp="i-GrRBiRRer2wxwVj5jsia8c">
          <ref type="record" target="prot-200506--079">Riksdagens protokoll 2005/06:79 Fredagen den 24 februari</ref>
          <ref type="recordSection" target="unsetDivId">15 § Svar på interpellation 2005/06:239 om reglerna för flyttskatt i Sverige och inom EU</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JiKh21VQ4QYsR1K6uurCHJ">
            None Reglerna för flyttskatt i Sverige och inom EU None None
          </p>
        </div>
        <div type="ipqSubmissionInfo">
          <p xml:id="i-LeSJcBLEqrQyQaJijonR5p">
            den 6 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4vHgkZvEQ5WYeNJ3ey8KJ7">
            Sverige bryter mot EG-rätten genom att medge uppskov vid beskattning
            av kapitalvinst vid försäljning av fastighet eller bostadsrätt
            enbart vid transaktioner inom Sverige. Det har EU-kommissionen
            slagit fast. Att nuvarande ordning strider mot EU/EES-avtalet
            med dess regler om fri rörlighet medger även den svenska regeringen.
            Regelbrottet består i att dagens skatteregel endast gäller om
            ersättningsbostaden finns i Sverige, inte om den är belägen i
            ett annat EU/EES-land (Norge är det viktigaste EES-landet i sammanhanget).
            Sverige behandlar därmed fastighetstransaktioner som sker inom
            Sverige på ett annat sätt än om transaktionen är gränsöverskridande
            och involverar ett annat EU/EES-land. Det svenska regelverket
            strider därmed mot grundläggande EU-regler om icke-diskriminering
            och fri rörlighet.
          </p>
          <p xml:id="i-WXNKFgVDgR9tV9jyPXrSKh">
            EU-kommissionen kräver följaktligen att Sverige nu ändrar sin
            lagstiftning, och @ hoppas jag @- på så sätt att regeringen tillåter
            uppskov med beskattningen av reavinsten vid försäljning av permanentbostad
            även när den nyköpta bostaden ligger i annat EU/EES-land.
          </p>
          <p xml:id="i-Up7qyRgUFVxkJZAUNxzmsV">
            Ett första knippe frågor gäller vad som är den nuvarande regeringens
            politik i sakfrågan, och vilka möjligheter regeringen har prövat,
            eller prövar, för att nå någon form av underhandsöverenskommelse
            med kommissionen, och som tillfredsställer EU-kraven. EU-kommissionens
            första framställning gjordes redan år 2004 och det har funnits
            tid att analysera alternativen, även med kommissionen, samt att
            förhandla om en anpassning av de svenska uppskovsreglerna till
            EG-rätten.
          </p>
        </div>
        <div type="ipQuestion">
          <p xml:id="i-4LrgXNFpo47FLc2gmUXY5C">
            Regeringens handlingsalternativ är:
            <list rend="ordered">
              <item>
                1. att tillåta uppskov även när den nya bostaden ligger i annat
                EU/EES-land;
              </item>
              <item>
                2. att slopa rätten till uppskov för alla fastighetstransaktioner;
              </item>
              <item>
                3. att ingå en kompromiss.
              </item>
            </list>
          </p>
          <p xml:id="i-Frasr1EJnuNJ7BkkGJ7456">
            En kompromissmöjlighet är att den som sålt sin fastighet i Sverige
            och köpt en ersättningsbostad i ett annat EU-land, för att få
            behålla uppskovet med reavinstskatten en gång per år sänder in
            ett intyg (till exempel med utdrag ur det aktuella EU-landets
            fastighetsregister, eller motsvarande typ av intyg) till de svenska
            skattemyndigheterna, som visar att hon eller han har kvar ersättningsbostaden.
            Det är naturligtvis inget vattentätt förslag ur till exempel fiskal
            synpunkt, men det är ett betydligt bättre alternativ än att slopa
            den uppskovsrätt som vi i dag har och som Sveriges innevånare
            och bostadsmarknad är anpassade till.
          </p>
          <p xml:id="i-2fxSt1pYy1uBgAtPhfvG3c">
            Dock, regeringens överväganden av olika handlingsalternativ och
            konsekvenser är dåligt redovisade och föga debatterade, bland
            annat på grund av sekretessbeläggning av en skriftväxling med
            EU-kommissionen. Varken väljarna, skattebetalarna eller riksdagen
            får reda på något ännu, trots att frågan naturligtvis har ett
            stort allmänintresse.
          </p>
          <p xml:id="i-Mw579jNs1NAP6yxsYNuuZM">
            Om det är så att regeringen tänker avskaffa uppskovsrätten @
            vilket Folkpartiet liberalerna är emot @ skulle priset på fastigheter
            och bostadsrätter i ett slag falla vid offentliggörandet av ett
            sådant regeringsförslag. Detta @ i sin tur @ skulle drabba ett
            stort antal privatpersoners och hushålls ekonomi på ett fullkomligt
            oplanerat sätt: det minskar i ett slag värdet av deras bostad
            som sannolikt är deras viktigaste tillgång, det ökar deras boendekostnader
            samt deras ekonomiska exponering och risktagande. Just beträffande
            bostaden är det särskilt viktigt med fasta spelregler för hushåll
            och individer.
          </p>
          <p xml:id="i-XWftj9j9MgG7SrSGCxuhk6">
            Vid ett regeringsförslag om avskaffad uppskovsrätt skulle ägarna
            till bostäderna få kravet på sig att skaffa fram pengar till en
            omedelbar reavinstskatteinbetalning ur egen ficka om det alls
            är möjligt, eller så skulle de tvingas öka upplåningen på sin
            bostad @ som dock samtidigt faller i värde. Hushållen får därmed
            ökade boendekostnader, om möjligheten till ökad upplåning nu alls
            skulle erbjudas dem av banken.
          </p>
          <p xml:id="i-CDZwghjW2HqrmiDFfqPxrM">
            Bankers och kreditinstituts exponering skulle öka, vilket inte
            bara får dem att kräva ytterligare säkerheter, utan även högre
            räntor om deras totala kreditförluster ökar.
          </p>
          <p xml:id="i-98pZPFNuTYXqLVrjsYGpEv">
            Den känsliga och potentiellt stora påverkan på priser och räntor
            för bostäder är sannolikt en viktig förklaring till regeringssekretessen,
            liksom den negativa effekten för kreditinstituten.
          </p>
          <p xml:id="i-P4ybMdVDd31aM6RqvPf4fR">
            Att regeringen har valt att hemligstämpla delar av sitt svar
            till EU i frågan tyder dessvärre på att regeringen primärt tänker
            sig alternativ 2, det vill säga att helt avskaffa uppskovsrätten.
          </p>
          <p xml:id="i-QNQJzo5REE6ZZcJbYd7wFU">
            Ett förslag om omedelbar beskattning av reavinsten och borttagen
            uppskovsrätt har andra potentiellt negativa samhällsekonomiska
            verkningar förutom dem som jag redan nämnt, nämligen att det fungerar
            som en ny skatt på att flytta. Därmed minskar ett sådant förslag
            flexibiliteten på bostadsmarknaden och @ följaktligen @ även på
            arbetsmarknaden. Beslutet i fråga om flyttskatt kan även i viss
            mån påverka flyttningsmönstret till och från Sverige.
          </p>
          <p xml:id="i-UBU1DMdDAsNPuBGVv5jhHm">
            I alla händelser bör frågan nu diskuteras mera allmänt. Ett regeringsförslag
            bör inte komma som en blixt från en klar himmel utan bör föregås
            av en informerad offentlig debatt. Riksdagen kan inte ställas
            inför ett fullbordat faktum.
          </p>
          <p xml:id="i-BpwX9r4AXUjtWm36KMRwn4">
            Vi kan inte ha en situation att EU-kommissionen vet mera om regeringens
            bedömning av framtid och konsekvenser i fråga om miljoner svenskars
            bostad än de svenska medborgare som skulle drabbas. Inte heller
            att kommissionen vet mer i sakfrågan än hela riksdagen, som har
            beskattningsmakten. Alternativen måste diskuteras öppet med ett
            fullt deltagande av regeringen. Kommer ett regeringsförslag före
            valet? Väljarna har rätt att få veta före valdagen!
          </p>
          <p xml:id="i-MAMSTjpmYZGmoNw5se9K1h">
            Avslutningsvis något i sekretessfrågan: En dom i Kammarrätten
            i Göteborg (mål nr 5833-05) avslog den 12 januari ett överklagande
            av sekretessbeslutet. Kammarrättsassessorn Axel Hanson anförde
            dock en skiljaktig mening: "De sekretessbelagda uppgifterna avser
            bland annat regeringens överväganden av olika handlingsalternativ
            och en analys av konsekvenserna av alternativen. Det kan visserligen
            tänkas att ett offentliggörande av dessa överväganden skulle påverka
            vissa förhållanden i landet, exempelvis priserna på bostadsmarknaden.
            Varje sådan effekt bör emellertid inte vara tillräcklig för att
            sekretess skall gälla. En effekt måste enligt min mening vara
            av viss dignitet för att det skall anses att den 'skadar landet'
            såsom det anges i kapitlet 1 sekretesslagen." Beslutet är nu överklagat
            till Regeringsrätten. Står regeringen fast vid sitt krav på utrikessekretess?
          </p>
          <p xml:id="i-HyVeHbPzVhN4Utd8TY2bZ2">
            Frågor:
          </p>
          <p xml:id="i-5CcysHjmoyGcWRqD512Exn">
            Vad avser statsrådet att göra för att lösa frågan om de svenska
            uppskovsreglernas bristande överensstämmelse med EG-rätten?
          </p>
          <p xml:id="i-8QZc46vzjNbxtpBoZ4whmx">
            När kommer ett regeringsförslag till lösning att presenteras?
          </p>
          <p xml:id="i-7oEsyJvQixkViWhfGf2pkZ">
            Vilka åtgärder avser statsrådet att vidta för att möjliggöra
            en informerad offentlig debatt?
          </p>
          <p xml:id="i-F7f7rGqamH1EtLSFq3KrHT">
            Vad avser statsrådet att göra för att involvera och samråda med
            riksdagen i denna fråga?
          </p>
        </div>
      </div>
    </body>
  </text>
</TEI>
