<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0182">
  <teiHeader>
    <fileDesc>
      <titleStmt>
        <title>Regeringen och föräldraupproret</title>
        <author>Oscarsson, Mikael (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regeringen och föräldraupproret till Hallengren, Lena (s) - Statsråd om Regeringen och föräldraupproret</title>
          <idno type="rdwebb">GT10182</idno>
          <ref type="dokument_url_text">http://data.riksdagen.se/dokument/GT10182/text</ref>
          <ref type="dokument_url_html">http://data.riksdagen.se/dokument/GT10182</ref>
          <ref type="dokumentstatus_url_xml">http://data.riksdagen.se/dokumentstatus/GT10182</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Lhj4AVWLEXBQA2m6HcvRY3" corresp="i-Ybw8JnrmHGCsqpipBke8a7">
          <date when="2006-01-03"/>
        </correspAction>
        <correspAction type="received" xml:id="i-KcUhSKeRR35okTXoktBBcy" corresp="i-HxcQkHC9fDSzkJWgvdhDEF">
          <date when="2006-01-17"/>
        </correspAction>
        <correspAction type="answered" xml:id="i-CFpMqtGiNwzFYRB5AuyAXA" corresp="i-HxcQkHC9fDSzkJWgvdhDEF">
          <date when="2006-01-24"/>
        </correspAction>
        <correspContext corresp="i-CFpMqtGiNwzFYRB5AuyAXA">
          <ref type="record" target="prot-200506--060">Riksdagens protokoll 2005/06:60 Tisdagen den 24 januari</ref>
          <ref type="recordSection" target="unsetDivId">14 § Svar på interpellation 2005/06:182 om regeringen och föräldraupproret</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-S7pD3772Kuat144GNt2u66">
            None Regeringen och föräldraupproret None None
          </p>
        </div>
        <div type="ipqSubmissionInfo">
          <p xml:id="i-46cPDMyHhJiPE1s35Yj7GQ">
            den 3 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SkyGS6MMfBDGM1H4kwJKKu">
            När man pratar med föräldrar som har litet större barn, önskar
            många att de hade ägnat mer tid åt barnen när de var små. Ingen
            önskar motsatsen.
          </p>
          <p xml:id="i-VXp3RhF43TxfGTFKdHd15G">
            Alingsås, Arvika, Bjuv, Boden, Bollnäs, Borlänge, Borås, Botkyrka,
            Boxholm, Båstad, Eda, Ekerö, Eksjö, Emmaboda, Enköping, Eskilstuna,
            Falun, Flen, Gagnef, Gislaved, Gävle, Haninge, Hedemora, Helsingborg,
            Hultsfred, Härnösand, Jönköping, Kalix, Kalmar, Karlskrona, Karlstad,
            Katrineholm, Kil, Kinda, Kristianstad, Kungsbacka, Laxå, Leksand,
            Linköping, Leksand, Lessebo, Lycksele, Ludvika, Luleå, Malmö,
            Mark, Mellerud, Mullsjö, Munkedal, Mölndal, Nordanstig, Norrköping,
            Norrtälje, Nykvarn, Nässjö, Orsa, Oskarshamn, Partille, Rättvik,
            Salem, Skellefteå, Solna, Stockholm, Storuman, Surahammar, Söderhamn,
            Söderköping, Torsås, Trosa, Täby, Uddevalla, Ulricehamn, Umeå,
            Uppsala, Upplands Väsby, Uppvidinge, Vaggeryd, Vansbro, Varberg,
            Vetlanda, Vimmerby, Vännäs, Västervik, Västerås, Växjö, Ystad,
            Öckerö, Ödeshög, Örebro, Örkelljunga, Österåker och Östra Göinge.
          </p>
          <p xml:id="i-LSEm4uXsTbGNQd6zoqLwxs">
            Samtliga dessa 93 kommuner är på något sätt berörda av föräldraupproret
            för större valfrihet i barnomsorgen @ med det uttalade målet att
            barn och föräldrar ska få mer tid tillsammans. Flera av kommunerna
            har siktet inställt på att hålla lokala folkomröstningar vid valet
            2006. I tre av kommunerna har det redan hållits folkomröstningar
            i frågan: Karlstad, Uppvidinge och Örkelljunga. I dessa tre blev
            det en klar majoritet för ökad valfrihet.
          </p>
          <p xml:id="i-PQoZUoWeuQTEREwAf7NMgi">
            Det så kallade föräldraupproret, med krav på möjligheten att
            införa ett kommunalt vårdnadsbidrag för småbarnsföräldrar, sprider
            sig nu raskt över Sverige. Intressant är att detta sker på folkrörelsenivå
            utan nationell samordning, stora organisationsbudgetar från statsapparaten
            eller någon större massmedial uppbackning. Nödläget och maktlösheten
            på området uppfattas lika av föräldrarna oavsett var de bor. Föräldraupproret
            är en av Sveriges nyaste @ och samtidigt kraftigast växande @
            gräsrotsrörelser, med potential att förändra den framtida politiken
            i Sverige.
          </p>
          <p xml:id="i-A7jqFqQCKDvqaeBdmjK6f5">
            De tre kommuner som har hållit folkomröstningar i frågan och
            vänt sig till regeringen för att kunna införa ett kommunalt vårdnadsbidrag
            har trots detta fått avslag. Detsamma gäller det stora antalet
            kommuner som har vänt sig till regeringen utifrån beslut i respektive
            kommunfullmäktige. I stort har avslagen kommit utan någon direkt
            motivering från regeringens sida.
          </p>
          <p xml:id="i-WnPqMaiHV829Xn4NVTxU2E">
            Redan i dag pusslar många familjer med att den ene eller båda
            föräldrarna drar ned på arbetstiden för att tiden tillsammans
            med barnen ska bli längre. Ensamstående föräldrar som har delad
            vårdnad arbetar mer den vecka barnet är hos den andre föräldern
            för att få mer tid under vårdnadsveckan. Andra familjer väljer
            medvetet att dra ned på den materiella standarden för att tiden
            med barnen värderas högre än de senaste tekniska innovationerna.
            Allt detta med målet att få mer tid med barnen.
          </p>
          <p xml:id="i-H1Qj6Le9xNZ5gf6zNaect3">
            37 svenska kommuner har dessutom infört möjligheten för föräldrar
            att få ersättning för egna barn när de arbetar som dagbarnvårdare.
            De praktiska lösningarna kan se olika ut, men Nacka och Sollentuna
            väckte nyligen stor uppmärksamhet när de ville ge föräldrar möjlighet
            att få kommunal ersättning utan att de samtidigt vårdade andras
            barn.
          </p>
          <p xml:id="i-VcvUHEQzTp9JnjPnHasM38">
            Det stora flertalet familjer saknar dock tillgången till dessa
            lösningar. Kanske är det just därför föräldraupproret har fått
            en så omfattande spridning på så kort tid. När fler och fler föräldrar
            ser att det går att få mer tid med barnen förändras människors
            tänkande. Plötsligt blir det åter legitimt att vara hemarbetande
            mamma eller pappa, trots påbud uppifrån att alla småbarnsföräldrar
            ska arbeta heltid utanför hemmet och att alla barn ska vara på
            förskola från ettårsåldern.
          </p>
          <p xml:id="i-NaVtRz9mCxaU5YE51pReLy">
            Säkert minns många fortfarande Göran Perssons och Bosse Ringholms
            uttalanden om att den som hemma vårdar sina barn inte gör någon
            samhällsinsats. Det gör endast den som borta vårdar andras barn.
            Självklart reagerar moderna föräldrar i Sverige på denna fyrkantiga,
            förlegade och maktfullkomliga inställning.
          </p>
          <p xml:id="i-RjnaomYC8Fid7XmnFhTxaS">
            Denna inställning existerar dessvärre än i dag hos den socialdemokratiska
            regeringen, trots att vi i dag vet att det finns barn som inte
            borde börja förskola förrän vid omkring tre års ålder. I en debattartikel
            i DN den 25 februari 2005 sammanfattar Per Kågesson:
          </p>
          <p xml:id="i-MmHriBvcEnbUgXjsLV9YiA">
            "Det finns tydliga tecken på att stress och psykiska problem
            hos barn och ungdomar ökar. En stor majoritet bland daghems- och
            skolpersonalen uppger i olika enkäter att problemen vuxit snabbt
            under de senaste tio åren. Depressioner har blivit vanliga hos
            barn och förskrivningen av antidepressiva medel till dem har mångdubblats
            på några få år. Det är knappast troligt att orsaken till problemen
            bara står att finna inom skolans väggar. Föräldrarna stressar
            mer än tidigare och deras tid med förskolebarnen har minskat markant.
          </p>
          <p xml:id="i-CfTfdUKnmr812k3Yq1CdKz">
            Den aktuella litteraturen visar att det finns underlag för att
            med säkerhet konstatera att en tidig dagisdebut ökar risken för
            infektionssjukdomar och sannolikheten för att antibiotika ska
            behöva användas under småbarnsåren. Frekvensen av vanligt förekommande
            infektionssjukdomar är tre till fyra gånger större hos dagisbarn
            än hos hemmabarn. För de mest känsliga barnen kan det röra sig
            om hundra extra sjukdagar jämfört med om de i stället varit hemma.
            Skulle vuxna acceptera att själva vara sjuka så många dagar per
            år om en stor del av sjukligheten kunde undvikas?
          </p>
          <p xml:id="i-Xo6cmaHk9gDny2Bp73TiSu">
            Sannolikt försämrar en tidig dagisdebut de mest känsliga barnens
            möjligheter att anknyta till föräldrarna och möjligen påverkas
            även övriga barn negativt. Risken förefaller vara störst före
            18 till 24 månaders ålder, men många barn är känsliga ända upp
            till tre års ålder. En forskarrapport betecknar de minsta barnens
            anpassning till dagis som ett flera månader långt sorgearbete.
          </p>
          <p xml:id="i-YZczK99URrPeNfG5rXfgyg">
            Det saknas stöd i den vetenskapliga litteraturen för att en tidig
            dagisdebut skulle ha någon positiv betydelse för barnens utveckling
            som inte uppkommer i samma utsträckning om barnet börjar på dagis
            något senare. Dagis från omkring tre års ålder har sannolikt positiva
            effekter förutsatt att pedagogiken är väl genomtänkt."
          </p>
          <p xml:id="i-7Das6iksyu5s1ab8QGvszm">
            Den socialdemokratiska regeringen tar på sig ett stort ansvar
            när den säger att alla barn mår bäst av att börja förskolan i
            ettårsåldern och då helst på heltid.
          </p>
          <p xml:id="i-EhfTSqtDSPJ1pZS1jMxVpA">
            Det ligger också i strid med det beslut Sveriges riksdag fattat
            om att regeringen ska öppna upp för större valfrihet i barnomsorgen,
            med "en möjlighet för dem som vill att i större utsträckning vara
            hemma med sina barn", enligt utbildningsutskottets betänkande
            2002/03:UbU09. Detta har regeringen emellertid tolkat bort, som
            om det inte vore riksdagen som fattar de beslut som regeringen
            ska implementera. Riksdagens beslut lyder:
          </p>
          <p xml:id="i-VHyuxNHbVHdpy53mQ4dVh6">
            "Vi anser att det är viktigt med mångfald och valfrihet inom
            barnomsorgen. Det som passar den ena familjen passar inte den
            andra. Därför skall föräldrar ha rätt att fritt välja barnomsorg.
            Barnomsorgen måste vara väl utbyggd, med olika alternativ. Vi
            är positiva till olika sorters barnomsorg med olika inriktning,
            i såväl kommunal som privat eller kooperativ regi. Valfrihet innebär
            också en möjlighet för dem som vill att i större utsträckning
            vara hemma med sina barn. Kommunerna måste kunna erbjuda likvärdiga
            villkor för alla godkända barnomsorgs- och förskoleverksamheter.
            Med en mångfald av barnomsorgsformer kan olika verksamheter stimulera
            varandra och bidra till en utveckling av hela barnomsorgen."
          </p>
          <p xml:id="i-XBp644yoHyTP1VL1Mzaia7">
            Svensk lagstiftning kan inte tolkas på något annat sätt än att
            föräldrarna är bäst lämpade att avgöra hur tillsynen av barnen
            ska ske. Att då genom ekonomiska styrmedel begränsa föräldrarnas
            valmöjligheter är tvivelaktigt.
          </p>
          <p xml:id="i-TLgTkW5rBbzL7zrw3Vg5DL">
            Enligt föräldrabalken (1949:381) har föräldrarna ansvaret att
            se till att barnets behov av "omvårdnad, trygghet och en god fostran"
            tillgodoses, och fortsätter: "Barnets vårdnadshavare svarar även
            för att barnet får den tillsyn som behövs med hänsyn till dess
            ålder, utveckling och övriga omständigheter samt skall bevaka
            att barnet får tillfredsställande försörjning och utbildning.
            I syfte att hindra att barnet orsakar skada för någon annan skall
            vårdnadshavaren vidare svara för att barnet står under uppsikt
            eller att andra lämpliga åtgärder vidtas."
          </p>
          <p xml:id="i-8WX6iRcPK4TXsSP3UMM22Q">
            Enligt FN:s barnkonvention är familjen @ inte staten @ "den grundläggande
            enheten i samhället och den naturliga miljön för särskilt barnens
            utveckling". Genom att skriva under konventionen är Sverige skyldigt
            att ge familjen "nödvändigt skydd och bistånd så att den till
            fullo kan ta på sig sitt ansvar i samhället". Konventionen säger
            också att "barnet, för att kunna uppnå en fullständig harmonisk
            utveckling av sin personlighet, bör växa upp i en familjemiljö,
            i en omgivning av lycka, kärlek och förståelse".
          </p>
          <p xml:id="i-RL85Bs6qSAJvCC7Biv8DME">
            Barn är olika. Föräldrar och familjesituationer är olika och
            det är svårt att med en modell möta alla behov. Alla vill inte
            ha sina barn på förskola, och det passar inte alla barn och inte
            alla familjer. Ändå tvingas föräldrar i dag lämna sina barn från
            ettårsåldern på kommunala förskolor. De flesta föräldrar har ingen
            realistisk möjlighet att välja andra alternativ, varken ekonomiskt
            eller praktiskt. Andra alternativ @ som dagbarnvårdare, kooperativa
            förskolor, privata förskolor och omsorg i hemmet @ blir allt ovanligare
            former av barnomsorg.
          </p>
          <p xml:id="i-645rkDVroBWdtMrou8cJqv">
            I dag subventioneras varje heltidsplats på förskolan med ca 120
            000 kr per år av stat och kommun, medan den som väljer att lösa
            barnomsorgen i till exempel hemmet inte får något stöd alls. Kommunerna
            borde, genom att ekonomiskt stödja olika former av barnomsorg,
            ge föräldrarna det handlingsutrymme de har rätt till. Under den
            period under 1990-talets början som den borgerliga regeringen
            införde ett vårdnadsbidrag valde 60 % av de berättigade att använda
            sig av det. Enligt en Sifoundersökning år 2000 vill 79 % av svenska
            folket att man med skattepengar ska ge föräldrar möjlighet att
            vara hemma tills barnet är fyra år. Våra nordiska grannländer
            har i dag olika praktiska lösningar för att erbjuda denna valmöjlighet,
            som svar på familjers behov i en modern välfärdsstat.
          </p>
          <p xml:id="i-3PvkysaFjMwtJUk5mpiSrN">
            Både barnen, familjerna och samhället vinner på att familjerna
            kan utforma barnomsorgen efter sina egna behov. Att dessa behov
            inte tillgodoses med dagens likriktande system, är inte minst
            synligt i det faktum att mer än en tredjedel av Sveriges kommuner
            hittills berörs av föräldraupproret.
          </p>
        </div>
        <div type="ipQuestion">
          <p xml:id="i-MKdioTttKFT5Yfjrt6vrqz">
            Med anledning av det ovan anförda vill jag ställa följande frågor
            till statsrådet Lena Hallengren:
            <list rend="ordered">
              <item>
                1. Vilka åtgärder har statsrådet vidtagit för att bereda riksdagens
                beslut om att större valfrihet i barnomsorgen även ska inkludera
                "en möjlighet för dem som vill att i större utsträckning vara
                hemma med sina barn"?
              </item>
              <item>
                2. Vilka åtgärder avser statsrådet att vidta för att folkets
                uttryckliga vilja att på försök införa kommunala vårdnadsbidrag
                ska respekteras?
              </item>
              <item>
                3. Vilka åtgärder avser statsrådet att vidta för att stödja och
                hjälpa de barn som tvingas börja förskolan redan i ettårsåldern
                på grund av föräldrarnas begränsade ekonomiska resurser, trots
                att de skulle må bäst av att börja förskolan först i treårsåldern?
              </item>
            </list>
          </p>
        </div>
      </div>
    </body>
  </text>
</TEI>
