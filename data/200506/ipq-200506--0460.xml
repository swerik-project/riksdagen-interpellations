<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0460">
  <teiHeader>
    <fileDesc>
      <titleStmt>
        <title>Nationell satsning mot våldtäkter</title>
        <author>Pehrson, Johan (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationell satsning mot våldtäkter till Bodström, Thomas (s) - Justitieminister om Nationell satsning mot våldtäkter</title>
          <idno type="rdwebb">GT10460</idno>
          <ref type="dokument_url_text">http://data.riksdagen.se/dokument/GT10460/text</ref>
          <ref type="dokument_url_html">http://data.riksdagen.se/dokument/GT10460</ref>
          <ref type="dokumentstatus_url_xml">http://data.riksdagen.se/dokumentstatus/GT10460</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <persName>Johan Pehrson</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Kk2rye63aSbHbkATWnh6Qo" corresp="i-PyYxwdbw2KYpXyCWKWHmmT">
          <date when="2006-05-22"/>
        </correspAction>
        <correspAction type="received" xml:id="i-15zi2BefitbinSButBx8yj" corresp="i-STyFs6Gu3boin31eFp1bNM">
          <date when="2006-05-24"/>
        </correspAction>
        <correspAction type="answered" xml:id="i-YHnDTzWifUAQ7gxBzVnuUQ" corresp="i-STyFs6Gu3boin31eFp1bNM">
          <date when="2006-06-07"/>
        </correspAction>
        <correspContext corresp="i-YHnDTzWifUAQ7gxBzVnuUQ">
          <ref type="record" target="prot-200506--136">Riksdagens protokoll 2005/06:136 Onsdagen den 7 juni</ref>
          <ref type="recordSection" target="unsetDivId">27 § Svar på interpellation 2005/06:460 om nationell satsning mot våldtäkter</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HXMESgWFJ8qDjxmWYqrwUy">
            None Nationell satsning mot våldtäkter None None
          </p>
        </div>
        <div type="ipqSubmissionInfo">
          <p xml:id="i-R8n9kT2WySw4bXVxXugv93">
            den 22 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MxkZK72gYC4ugp6mqQauDF">
            Rädslan för att bli utsatt för sexuellt våld präglar i stor utsträckning
            många kvinnors vardag. Denna rädsla är inte obefogad, eftersom
            det är kvinnor som oftast faller offer för det sexuella våldet.
            I en kartläggning av polisanmälda fullbordade våldtäkter mellan
            1995 och 2000 konstaterar Brottsförebyggande rådet (Brå) att offren
            för våldtäkt nästan uteslutande är kvinnor eller flickor. Ett
            undantag är våldtäkt mot barn under 15 år där omkring 13 % av
            offren är pojkar. I 100 % av anmälningsfallen när det gäller våldtäkt
            mot person som är 15 år och äldre var gärningsmannen just en man
            och offret var till 97 % av kvinnligt kön. Det sexuella våldet
            som vissa män utövar och kvinnors befogade rädsla för det utgör
            ett grundläggande demokratiskt problem.
          </p>
          <p xml:id="i-EozehksEFRhtp6xe7gGtRL">
            868 fall av våldtäkt eller grov våldtäkt har polisanmälts i Sverige
            hittills i år. Antalet anmälda våldtäkter steg med 65 % i Stockholm
            första kvartalet i år jämfört med motsvarande period förra året,
            visar Brås färska kvartalsrapport. Ökningen i landet som helhet
            är 54 % enligt samma källa. Från 1990 till 2005 steg antalet anmälda
            våldtäkter med 169 %. Folkpartiet ser mycket allvarligt på denna
            utveckling. Rättsstatens främsta uppgift är att garantera medborgarnas
            säkerhet.
          </p>
          <p xml:id="i-6u5UxU7eUjb5g6x8Uu4Ght">
            Ökningen kan delvis förklaras med att den nya lagstiftningen
            från 2005 har vidgat begreppet våldtäkt och att anmälningsbenägenheten
            har stigit. Samtidigt vet vi att mörkertalet när det gäller våldtäkter
            och andra sexualbrott är mycket stort. Uppskattningsvis polisanmäls
            två brott av tio. Men vi kan inte utesluta att vi har att göra
            med en faktisk ökning av våldtäktsbrottsligheten. Brå skriver
            i Våldtäkt @ en kartläggning av polisanmälda våldtäkter (2005):
            ”Det är alltså inte klarlagt, men inte alls osannolikt, att det
            faktiska antalet våldtäkter har ökat.”
          </p>
          <p xml:id="i-XS8jupQJLgXXRqcv88Jr2N">
            Mörkertalet när det gäller våldtäkt i nära relation är underrepresenterat
            i brottsstatistiken. Oavsett om vi har att göra med en faktisk
            ökning eller att vi nu börjar skymta en större del av antalet
            dolda våldtäkter är detta en brottslighet som med kraft måste
            bekämpas. Få anmälningar leder i dag till att gärningsmannen lagförs.
            Ungefär 5 % av anmälningarna gällande våldtäkt leder till en fängelsedom
            i slutändan.
          </p>
          <p xml:id="i-QHb6bbTU8gWP3GGLc7Gnuo">
            Att bli våldtagen upplever många som något av det mest skrämmande
            och kränkande som de kan tänka sig. ”Jag blir hellre skjuten än
            våldtagen” sade en tjej spontant som blev intervjuad i en av våra
            kvällstidningar apropå det ökande antalet anmälda våldtäkter.
            Med de orden beskrev hon vad många kvinnor känner. Tanken ”det
            kunde ha varit jag” får många kvinnor att begränsa sina liv. Joggningsturen
            skippas, kvällsölen ställs in, genvägen genom skogen undviks.
            Men det är inte i mörka parker som risken att råka illa ut är
            störst. Det är hemma i villan med maken, i pojkvännens lägenhet
            eller på efterfesten i studentkorridoren. Majoriteten av alla
            anmälda våldtäkter begås av en gärningsman som är nära eller åtminstone
            ytligt bekant med offret. Men det talar vi sällan om.
          </p>
          <p xml:id="i-YXGN1JXRew3pqKJ7WYNddN">
            Vi vill ofta stoltsera med att Sverige är världens mest jämställda
            land. Så länge kvinnor och barn inte kan garanteras kroppslig
            integritet kan vi knappast kalla vårt samhälle jämlikt. Problematiken
            kan inte betecknas som ett särintresse eller en perifer fråga.
            Den skär in i hjärtat av vår demokrati. Det handlar om den mest
            grundläggande rättigheten av alla: att ha självbestämmanderätt
            över sin kropp och möjlighet att skydda den mot kränkningar.
          </p>
          <p xml:id="i-4NRLSwnGGuDwWc5Bm2NSjK">
            Att bekämpa vissa mäns våld mot kvinnor ska inte betraktas som
            ett krig mellan könen. Hur högt frågan prioriteras från statsmakternas
            sida är istället en god värdemätare på graden av civilisation
            i vårt samhälle. Om 100 % av förövarna var kvinnor, 97 % av offren
            för våldtäkt var män och bara några procent av åtalen ledde till
            fällande dom skulle förmodligen brottsbekämpningen av våldtäkt
            vara högprioriterad verksamhet i vårt land. Folkpartiet kräver
            att Sverige ska vara en rättsstat @ även för kvinnor och barn.
            Nollvision när det gäller våldtäkter är det självklara målet för
            vårt liberala uppdrag. Därför kräver vi en nationell satsning
            för att bekämpa våldtäkterna i vårt samhälle.
          </p>
        </div>
        <div type="ipQuestion">
          <p xml:id="i-8Nn6VkQnTqbtVbiguak9re">
            Med anledning av ovanstående vill jag ställa följande frågor
            till justitieministern:
            <list rend="ordered">
              <item>
                1. Hur tänker statsrådet agera för att minska antalet våldtäktsbrott
                i vårt samhälle?
              </item>
              <item>
                2. Är statsrådet beredd att göra satsningar på polis- och åklagarväsendet
                för att förbättra utredningsmetoderna gällande våldtäkt?
              </item>
              <item>
                3. Vilka åtgärder är justitieministern beredd att vidta för att
                motverka att sexualförbrytare återfaller i sexualbrott?
              </item>
              <item>
                4. Hur kommer statsrådet att agera för att stärka skyddet till
                dem som fallit offer för sexuellt våld?
              </item>
              <item>
                5. Ämnar statsrådet vidta åtgärder för att öka anmälningsbenägenheten
                hos dem som blivit utsatta för våldtäkt?
              </item>
            </list>
          </p>
        </div>
      </div>
    </body>
  </text>
</TEI>
