<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0317">
  <teiHeader>
    <fileDesc>
      <titleStmt>
        <title>Sverige, EU, Ryssland och det nya energipolitiska landskapet i Europa</title>
        <author>Hamilton, Carl B (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sverige, EU, Ryssland och det nya energipolitiska landskapet i Europa till Persson, Göran (s) - Statsminister om Sverige, EU, Ryssland och det nya energipolitiska landskapet i Europa</title>
          <idno type="rdwebb">GT10317</idno>
          <ref type="dokument_url_text">http://data.riksdagen.se/dokument/GT10317/text</ref>
          <ref type="dokument_url_html">http://data.riksdagen.se/dokument/GT10317</ref>
          <ref type="dokumentstatus_url_xml">http://data.riksdagen.se/dokumentstatus/GT10317</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <persName>Carl B Hamilton</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-G6RKnu7qptfoGmnsAvNtAB" corresp="i-Ry3pP9VZKrW87Vcxq73jQG">
          <date when="2006-03-21"/>
        </correspAction>
        <correspAction type="received" xml:id="i-SJXtPD7Vy4ytUs5W7qY1RK" corresp="i-3kVCtR7mCK6mW2F6oaBMR5">
          <date when="2006-03-22"/>
        </correspAction>
        <correspAction type="answered" xml:id="i-7iMMzztj3QjHKZe6qaAypL" corresp="i-GFJcxAB9fyzG2VN1HakscJ">
          <date when="2006-04-03"/>
        </correspAction>
        <correspContext corresp="i-7iMMzztj3QjHKZe6qaAypL">
          <ref type="record" target="prot-200506--100">Riksdagens protokoll 2005/06:100 Måndagen den 3 april</ref>
          <ref type="recordSection" target="unsetDivId">4 § Svar på interpellation 2005/06:317 om Sverige, EU, Ryssland och det nya energipolitiska landskapet i Europa</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NqGqDW8r5eok9oz8hFUpzR">
            None Sverige, EU, Ryssland och det nya energipolitiska landskapet
            i Europa None None
          </p>
        </div>
        <div type="ipqSubmissionInfo">
          <p xml:id="i-NSHmFN3uPeTaKSaUiimMr3">
            den 21 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2xWwCsFaqJoWphYF3eptWv">
            Denna interpellation ställs till statsminister Göran Persson
            av tre skäl: För det första, frågeställningen spänner över flera
            politikområden: EU-politik, säkerhetspolitik, näringspolitik och
            energiförsörjning, och miljöpolitik. För det andra, energifrågan
            i ett europeiskt perspektiv kommer upp på EU:s toppmöte i mars
            2006. För det tredje, statsministerns demonstrerade intresse för
            oljefrågorna i kombination med den uppfordrande texten i 2006
            års utrikesdeklaration: "Tvisterna kring gasleveranser visar att
            energifrågan behöver diskuteras mer runt Östersjön och inom EU."
          </p>
          <p xml:id="i-Dsxu6Sdezsfcr5ChhA4x5w">
            Uppfattningen om problemen i Europas energipolitiska landskap
            har genomgått stora förändringar de senaste månaderna.
          </p>
          <p xml:id="i-BKQaWoQ2fz9Mu9xSwPFBif">
            Ryssland driver energipolitik som utrikespolitik.
          </p>
          <p xml:id="i-R5AsmmMeut3Ey18TfTvWJd">
            "Energi är en av maktens råvaror", skriver Rolf Gustavsson i
            en översikt över den europeiska energipolitiken i dag (Svenska
            Dagbladet den 5 mars 2006). Flera EU-länder fick sin försörjning
            av naturgas reducerad på grund av en konflikt mellan Ryssland
            och främst Ukraina vid nyåret 2005/06. Konflikten presenterades
            av Ryssland som enbart en prisfråga @ att debitera Ukraina med
            flera länders "världsmarknadspris" för naturgas @ men det är också
            fråga om rysk utrikes- och säkerhetspolitik. Därmed har aktionen
            fått betydelse även för omvärldens utrikes- och säkerhetspolitik.
          </p>
          <p xml:id="i-DPiEi9aocsRZdXVaVniAGP">
            Ryssland visade att landet är opålitligt som energileverantör.
            Det är inte är första gången, och sannolikt inte heller den sista,
            som Ryssland använder energi som instrument i utrikespolitiken.
            Skillnaden är att leveransavbrottet vid gaskrisen 2005/06 drabbade
            även EU-länder: Frankrike, Polen, Tyskland, Österrike, Slovakien,
            Ungern, Bulgarien (kandidatland) och Tjeckien.
          </p>
          <p xml:id="i-9i2PtrWEwYj2jrRJxXprdS">
            Sålunda konstaterar författaren i en färsk FOI-studie: "Sedan
            1991 har Ryssland i en vid bemärkelse använt hårdför prispolitik,
            leveransavbrott eller hot därom vid ca femtio tillfällen mot Ukraina,
            Estland, Lettland, Litauen, Vitryssland, Moldavien eller Georgien.
            En underliggande orsak är den ryska statledningens syn på energi
            som ekonomisk och säkerhetspolitisk maktfaktor, vilket medför
            att energifrågorna legitimt [ur ryska regeringens perspektiv]
            kan hanteras med extraordinära medel. Detta gäller såväl nationellt
            som internationellt." (Robert L Larsson, Rysslands energipolitik
            och pålitlighet som energileverantör, underlagsrapport, januari
            2006, FOI, Stockholm.)
          </p>
          <p xml:id="i-QCH97fwrupraoAs9wdMcvb">
            "Moskva säger explicit att energipolitiken skall användas som
            säkerhetspolitiskt instrument. Genom att energifrågorna gjorts
            till en säkerhetspolitisk angelägenhet, legitimerar statsmakten,
            åtminstone ur rysk synvinkel, användande av extraordinära maktmedel
            för att hantera energifrågorna." (Larsson [2006], s. 7)
          </p>
          <p xml:id="i-TJMHyq2LFdF8xryqNJbJpE">
            Detta väcker för EU och Sverige stora frågor: I vilken utsträckning
            kommer Ryssland framdeles att använda energileveranser och energiprissättning
            som instrument i sin utrikespolitik gentemot EU-länder i allmänhet,
            och Sverige i synnerhet? Blir EU:s och Sveriges import beroende
            av gas, olja och el från Ryssland och Rysslands prissättning av
            dessa energiråvaror hävstången för rysk maktpolitik, globala ryska
            säkerhetspolitiska ambitioner, inkluderande relationerna till
            EU och Norden?
          </p>
          <p xml:id="i-YPLJ5dEDdUujMrUoZuxa2T">
            Gaskrisen nyåret 2005/06 har medfört ett uppvaknande i hela EU
            inför de faror som ligger i ett stort och ensidigt energiberoende
            av Ryssland, dess utrikespolitiska prioriteringar och inre politiska
            liv. EU-länders sökande förefaller bara ha börjat efter alternativa
            gas- och elleverantörer, tekniska lösningar för gas- och energiimport
            och planer på investeringar i andra energislag som kol, biomassa
            och kärnkraft.
          </p>
          <p xml:id="i-V6h5rH4E4GW6KyCyBTwEHp">
            Det ömsesidiga beroendet mellan säljare och köpare av gas mellan
            EU och Ryssland @ som idag finns som ett ömsesidigt monopol på
            grund av pipelinesystemets uppbyggnad @ kommer inom en snar framtid
            att ha förändrats på ett för EU oförmånligt sätt. Ryssland bygger
            för närvarande ut sin kapacitet för att kunna leverera energi,
            inklusive gas, även till kunder i Asien, till exempel Kina och
            på sikt även Japan. Vid en konflikt med EU eller Sverige kan i
            en framtid Ryssland exportera sin energiproduktion även i Asien.
            I dag, däremot, är Ryssland hänvisat till export enbart till EU,
            bortsett från OSS-området (före detta sovjetrepubliker).
          </p>
          <p xml:id="i-PkeqhxNusjAzgUK4fQkfit">
            Frånvaron av en stabil rysk demokrati och dito rättsstat innebär
            att spärrar saknas mot godtycklighet. Dessutom är fria mediers
            kontrollerande funktion svag. En konsekvens är ett personberoende
            politiskt och ekonomiskt system. (Det finns förvisso även i många
            andra länder i Öst- och Centraleuropa och OSS.). Energimarknaden
            i Ryssland löper stor risk för att utsättas för snabbt ändrade
            spelregler för producenter, handelspartner och inhemska konsumenter.
            Redan i dag präglas marknaden av rättsosäkerhet i form av "selektiv
            samt retroaktiv rättsutövning" (Larsson [2006], s. 8). Korruption
            inte minst i Rysslands energisektor är välbelagd, och skapar problem
            med bland annat godtycklighet och rättslöshet.
          </p>
          <p xml:id="i-QPZf92h8972FgJq88WKZZH">
            Sammanfattningsvis: "Spärrarna mot rysk användning av energivapnet
            synes vara låga eller obefintliga, speciellt på kort sikt. Risken
            att tredje part [som EU] drabbas innebär en viss motvikt, men
            har tidigare vare sig ekonomiskt eller politiskt varit ett hinder
            för partiella och/eller kortvariga leveransminskningar [från Ryssland].
            Att det är svårt för Ryssland att byta avnämare av gas med kort
            varsel, [innebär] ingen fullödig leveransgaranti för importerande
            stater. Ryssland vill [dessutom] ha optionen att styra flödet
            och välja kunder genom tekniska lösningar och infrastrukturprojekt
            som tycks medföra en [rysk] överkapacitet [i produktionen] . EU-
            eller NATO-medlemskap har inte utgjort något skydd." (Larsson
            [2006], s. 14)
          </p>
          <p xml:id="i-NpEDmomzK4tGTuAyRMFwKS">
            Kort sagt, det är en obehaglig och riskfylld sits att vara beroende
            av en kontinuerlig tillförsel av rysk energi.
          </p>
          <p xml:id="i-QUVzAxwL7DK55EjADrFnaH">
            Larsson [2006] diskuterar i sin översikt även ryska investeringsplaner
            inom energisektorn utanför Ryssland, och ser detta som delvis
            problematiskt: "Risken för ryskt övertagande av energiinfrastruktur
            (på huvudsakligen marknadsmässiga grunder) är påtaglig för alla
            stater, även om Ryssland inte har resurser att agera på alla marknader
            samtidigt. I Finland, Polen, Estland, Lettland, Litauen, Moldavien,
            Ukraina och Georgien ser [myndigheterna] detta (samt risken för
            leveransavbrott) som ett stort säkerhetspolitiskt problem och
            har i flera fall lagt in frågan i officiella säkerhetspolitiska
            dokument och programförklaringar (t.ex. de baltiska staterna och
            Georgien har fört in frågan i sina säkerhetskoncept)." (s. 17).
            För att hantera den något obehagliga sitsen har några länder inrättat
            speciella granskningsnämnder beträffande utländskt inflytande
            över energiförsörjningen och formellt klassificerat energiförsörjning
            som en säkerhetspolitisk fråga.
          </p>
          <p xml:id="i-XzZXj1P36su4duH2npzMv2">
            För att undvika ryskt energiberoende satsar Polen på kärnkraft
            (Larsson [2006], s. 13). Även de tre baltiska staterna fruktar
            ryskt energiberoende. I dag importerar de tre länderna gas och
            el från Gazprom och Ryssland. Gazprom är dessutom delägare i lokala
            gasbolag utomlands. De tre ländernas regeringar har ingått ett
            principavtal om att bygga en ny kärnkraftsreaktor som ersättning
            för Ignalina, som ska vara helt stängd 2009 (Svenska Dagbladet
            den 2 mars 2006).
          </p>
          <p xml:id="i-KeNEfuTZcrK3qCvWcXqDUb">
            Åtta central- och östeuropeiska länder har den 28 januari 2006
            vädjat om finansiell hjälp för att komma ur energiberoendet av
            Rysslands gasexport (Polen, Ungern, Tjeckien, Slovakien, Österrike,
            Slovenien, Kroatien och Rumänien). Bland annat vill länderna ha
            lagringsmöjligheter för naturgas. Polen önskar bygga en LNG-anläggning
            vid Östersjön för norsk naturgas.
          </p>
          <p xml:id="i-4gCVm6T29L6JaKjPkBDeSP">
            I Finland byggs nu en reaktor @ beslutad år 2002 @ som beräknas
            vara i drift 2009. I dag är Storbritanninen, Nederländerna, Belgien
            och de baltiska staterna på väg att fatta beslut om utbyggd kärnkraft.
            Den nederländske ministern argumenterar enbart utifrån miljöhänsyn
            och faran med ökade CO2-utsläpp.
          </p>
          <p xml:id="i-RdzxDzSaTWvv36XQFGLijk">
            Vi är tillbaka till frågan om kärnkraftens framtid i EU-länderna:
            "While nuclear energy is not the answer to all our energy problems,
            it has to be part of any answer. The scientific and strategic
            case for a return to nuclear energy in the EU is overwhelming.
            The issue is also very much back on the agenda. Tony Blair, the
            British prime minister, has ordered a domestic energy review to
            look at the future of nuclear power. Michael Glos, the German
            economics minister, suggested that Germany should rethink its
            decision to bail out of nuclear power by 2020." (Wolfgang Munchenau
            i Financial Times den 9 januari 2006, s. 15)
          </p>
          <p xml:id="i-9KyXN4pjY7wQn8QHbdzQ1s">
            I dag finns i realiteten ingen gemensam energipolitik på EU-nivå.
          </p>
          <p xml:id="i-UUpTFzyEwwYycombrQLo85">
            EU-kommissionen lade den 8 mars fram en grönbok om Europas energiproblem
            och EU:s roll i sammanhanget. Grönboken skrevs om på väsentliga
            punkter som ett resultat av Rysslands abrupta stängning av gasexporten
            nyåret 2005/06.
          </p>
          <p xml:id="i-6Z8xJtWRSiCuJWSkCPcvRW">
            Ett prioriterat område i boken är förbättrad försörjningstrygghet
            på den inre energimarknaden och åtgärder för att kunna hantera
            eventuella leveransstörningar.
          </p>
          <p xml:id="i-Cw7HE6SG1r6weARTBFSQAR">
            En annan prioritet (av totalt sex) är "en mer hållbar, effektiv
            och diversifierad energimix". Visserligen väljer varje land sin
            egen mix men den nationella politiken blir ändå en fråga för EU
            eftersom de olika EU-ländernas nationella val av mix påverkar
            grannländernas energiförsörjning och stabiliteten i densamma,
            liksom konkurrenskraften och miljön (s. 9). I fråga om kärnkraft
            skriver kommissionen att "beslut som tas av medlemsländer beträffande
            kärnkraft kan också ha mycket signifikanta konsekvenser på andra
            medlemsstater vad avser EU:s beroende av importerad fossil energi
            och CO2-utsläpp." (s. 9) Kommissionen nämner också som ett möjligt
            övergripande mål för en EU:s energimix att den bör innehålla en
            miniminivå för energi som kommer från "säkra och låg-kol"-källor.
          </p>
          <p xml:id="i-SNazWLjfxCgFJTMjy3GVTJ">
            Kommissionen ger också ett mjukt stöd för kärnkraft genom påpekandet
            att den är "den största källan för i huvudsak kol-fri energi".
          </p>
          <p xml:id="i-3P9FicMhiFT54db5aPmmvG">
            En tredje intressant prioritering i grönboken gäller en "gemensam
            extern energipolitik". Sålunda skriver kommissionen: "EU måste
            tala med en röst på den internationella arenan för att kunna reagera
            på utmaningar i form av ökande efterfrågan, höga och volatila
            energipriser, ökande importbehov och klimatförändringar. Därför
            föreslår kommissionen att [en årlig energiöversikt] bör ange prioriteringar
            när det gäller infrastruktur med tanke på EU:s försörjningstrygghet
            (bl.a. rörledningar och LNG-terminaler för flytande naturgas)
            och [att medlemsländerna] kommer överens om gemensamma åtgärder
            för att se till att [de beslutade] åtgärderna genomförs, tillhandahålla
            en "vägkarta" för att skapa en alleuropeisk energigemenskap med
            en gemensam lagstiftning på området, förnya strategin i förhållande
            till EU:s partner, däribland Ryssland, som är EU:s viktigaste
            energileverantör, vilket visar vårt ömsesidiga beroendeförhållande,
            samt slutligen föreslå en ny gemenskapsmekanism som ska göra det
            möjligt att reagera snabbt och samordnat på nödlägen när det gäller
            den externa energiförsörjningen. . Kommissionen kommer att föreslå
            ett antal konkreta åtgärder utifrån [minister]rådets och Europaparlamentets
            slutsatser och på grundval av svaren och synpunkterna på det som
            kommer att bli ett mycket omfattande samråd." (Pressrelease den
            8 mars 2006 IP/06/282)
          </p>
          <p xml:id="i-9y1fKp4sRV7bGpPMHwd2n7">
            Sverige i Europas nya energipolitiska landskap
          </p>
          <p xml:id="i-17xxpSe9CvqdjTecTY77wi">
            Den svenska energipolitiken är en låtsaspolitik: regeringen i
            allmänhet och statsministern i synnerhet låtsas som om både olja
            och gas ska avvecklas. I stället ska vi erbjudas "grön" energi
            genom en omställning som (knappast) någon alls tror på. Resultatet
            blir det som knappast någon vill ha: fossilbaserad energi och
            elimport från för Sveriges folk farliga ryska kärnreaktorer.
          </p>
          <p xml:id="i-VqvvGbLoUbwh3wHtePRHi4">
            Gas
          </p>
          <p xml:id="i-VdVy3zQLPDSSVBkSQ531Ns">
            Sverige berörs av Rysslands externa energipolitik på två sätt.
            För det första finns långtgående planer på en naturgasledning
            från Viborg under Östersjön till Greifswald i Tyskland. En teknisk
            möjlighet är en grenledning till Sverige.
          </p>
          <p xml:id="i-M5v9YBNgYDZmF5wcNPQwbY">
            Miljömässiga invändningar har rests mot en sådan grenledning
            till Sverige.
          </p>
          <p xml:id="i-A1d8r294D2m3sqZgRiY6qR">
            Frågan är dock om inte en sådan gasledning under alla omständigheter
            nu är olämplig eftersom den skulle binda Sverige till Rysslands
            nyckfulla utrikespolitik på energiområdet. Kravet på pålitlighet
            och förutsägbarhet understryks av att vi här har att göra med
            investeringar som är utomordentligt långsiktiga @ byggande och
            underhåll av gaspipeliner @ och ett land, Ryssland, som saknar
            starka demokratiska och rättsliga institutioner och saknar ett
            stabilt, öppet och demokratiskt partiväsende.
          </p>
          <p xml:id="i-S1csnSt9qmestvoAySNNnF">
            El
          </p>
          <p xml:id="i-WxaDqNo8r4QNDuh8akeT6c">
            Det andra sättet på vilket Sverige är beroende är genom elförsörjning
            från ryska kärnkraftverk via Finland. Svenska företag i basindustrin
            har nyligen bildat ett bolag, Bas El, och låtit det ingå avtal
            med ett finsk-ryskt konsortium, United Power. Syftet är att öka
            utbudet av el i Sverige och säkra Bas Els ägares elförsörjning
            från 2009 genom att bygga en ny elkabel från Ryssland via Finland
            till Sverige.
          </p>
          <p xml:id="i-FdrQoTAxZwFp7UFcHcnVgb">
            Ur miljösynpunkt och svensk folkhälsosynpunkt är försörjning
            via kabel från Ryssland ett klart sämre alternativ än att generera
            samma volym i svenska kärnkraftverk. Den ryska kärnkraften är
            farligare och utsätter inte bara människor i Ryssland utan även
            i Finland och Sverige för större fara. Genom att importera el
            från Ryssland ökar de ryska kärnkraftverkens lönsamhet och livslängd,
            naturligtvis, även om en stor del av Bas Els elimport från Ryssland
            inte skulle genereras i kärnkraftverk.
          </p>
          <p xml:id="i-2g1XUsXMgoJn9tnxBMnuH3">
            Med tanke på den ryska regeringens möjlighet att om den så önskar
            stänga av Rysslands elleveranser till Finland och Sverige, och
            på Rysslands demonstrerade benägenhet att utnyttja energipolitiken
            för utrikespolitiska syften, har Bas Els och Sveriges tänkta ökade
            beroende av Ryssland som metod för förbättrad elsäkerhet för svensk
            basindustri i ett slag devalverats i värde. Sverige försätts i
            en potentiell utpressningssituation. "Gaskonflikten visar att
            Ryssland inte kommer att avstå från att använda energi som ett
            vapen, oberoende av lång- och medelfristiga konsekvenser, även
            om detta innebär olägenheter för sådana partners som Ryssland
            mest behöver." (Mart Laar, Guntars Krasts, Vytautas Landsbergis
            och Jerzy Buzek i Financial Times den 17 januari 2006)
          </p>
          <p xml:id="i-UCjyQdbt7fMQi4XRG5Ju6x">
            Frågor:
          </p>
          <p xml:id="i-BH1cidofZKQCnnHG2yisvy">
            Hur har den ryska gaspolitiken de senaste månaderna påverkat
            Sveriges position beträffande en grenledning för naturgas till
            Sverige, och vad är Sveriges position i dag?
          </p>
          <p xml:id="i-R2EtDUd95ubPxbpoSGWuHV">
            Som en del i ansträngningarna att minska beroendet av import
            av energi från Ryssland har ett antal EU-länder annonserat att
            de vill bygga nya kärnkraftsanläggningar och EU-kommissionen har
            påpekat detta energislags låga CO2-egenskaper vilket reser frågan
            på vilka sätt statsministern avser att stödja dessa länders energipolitik.
          </p>
          <p xml:id="i-ViEACWomtwBvUqqMhN8Kfg">
            I EU-kommissionens nyligen publicerade grönbok om energipolitik
            vill man sätta upp ett övergripande mål för EU-ländernas samlade
            energimix (i produktionen). Avser statsministern att verka för
            en sådan målsättning för EU-området?
          </p>
        </div>
      </div>
    </body>
  </text>
</TEI>
