<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0368">
  <teiHeader>
    <fileDesc>
      <titleStmt>
        <title>El importerad från farliga ryska kärnreaktorer</title>
        <author>Hamilton, Carl B (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>El importerad från farliga ryska kärnreaktorer till Sahlin, Mona (s) - Samhällsbyggnadsminister om El importerad från farliga ryska kärnreaktorer</title>
          <idno type="rdwebb">GT10368</idno>
          <ref type="dokument_url_text">http://data.riksdagen.se/dokument/GT10368/text</ref>
          <ref type="dokument_url_html">http://data.riksdagen.se/dokument/GT10368</ref>
          <ref type="dokumentstatus_url_xml">http://data.riksdagen.se/dokumentstatus/GT10368</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <persName>Carl B Hamilton</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-EENHK7vi4vwu5ktPNqSs2G" corresp="i-Ry3pP9VZKrW87Vcxq73jQG">
          <date when="2006-04-26"/>
        </correspAction>
        <correspAction type="received" xml:id="i-VPHejnWPxLyYuWiQC4s2Kd" corresp="i-GFJcxAB9fyzG2VN1HakscJ">
          <date when="2006-04-27"/>
        </correspAction>
        <correspAction type="answered" xml:id="i-CGGJf5eWnsZmYCyJvtg738">
          <date when="2006-06-07"/>
        </correspAction>
        <correspAction type="answered" xml:id="i-8Ndxp4LKhtnjngBiBfihfK" corresp="i-GFJcxAB9fyzG2VN1HakscJ">
          <date when="2006-06-07"/>
        </correspAction>
        <correspContext corresp="i-8Ndxp4LKhtnjngBiBfihfK">
          <ref type="record" target="prot-200506--136">Riksdagens protokoll 2005/06:136 Onsdagen den 7 juni</ref>
          <ref type="recordSection" target="unsetDivId">7 § Svar på interpellation 2005/06:368 om el importerad från farliga ryska kärnreaktorer</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8WsJGWZVDiEUTPZdT9jyep">
            None El importerad från farliga ryska kärnreaktorer None None
          </p>
        </div>
        <div type="ipqSubmissionInfo">
          <p xml:id="i-Kr4c4L1gi7oR4yPmoEdG9a">
            den 26 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PePc8UWuMkz2WZJbD5wPwC">
            En ”förgrämd 60-talsinställning till kärnkraftens dådkraft” sprider
            sig över världen. I alla fall om man får tro beskrivningen av
            kärnkraften såsom den givits av det för energipolitiken ansvariga
            statsrådet Mona Sahlin (interpellationsdebatt den 3 april, anförande
            5). Sahlin har även betecknat kärnkraft som ett omodernt energislag.
          </p>
          <p xml:id="i-RCjsXVWdZWZjnAmTtjkXcH">
            Alla dessa beteckningar är det lätt att ironisera över. Nu kan
            det dock inte vara avgörande för Sveriges eller världens energipolitik
            om ett energislag är uttryck för förgrämda känslor, modernitet
            eller någon annan subjektiv känsla. I stället måste avgörande
            kriterier vara om energislaget uppfyller uppsatta säkerhetskrav,
            innebär ett tillförlitligt utbud och är ekonomiskt lönsamt. Det
            senare gäller såväl för en företagsekonomisk som för en samhällsekonomisk
            kalkyl.
          </p>
          <p xml:id="i-TXzDNr3xwr7RvaBnjzA1qg">
            Jämfört med för 25 år sedan är inverkan på klimatet och CO2-utsläppen
            från bland annat energiverk av olika slag i dag en mera avgörande
            faktor än till exempel vid folkomröstningen om kärnkraft 1980
            i Sverige. Denna tyngdpunktsförskjutning talar mot produktion
            och import av el från främst kolkraftverk men även fossilgas,
            och för produktion ibland annat säkra kärnkraftverk, men även
            förnybar energi. Priserna på el låg 1980 dessutom långt under
            dagens nivå.
          </p>
          <p xml:id="i-RT1GwqorznFs4VgTK79DnD">
            Vi vet att el i Ryssland produceras ibland annat kärnkraftverk
            som är mindre säkra än verken i Sverige, och några av de ryska
            reaktorerna ligger dessutom nära Sverige, det vill säga fyra stycken
            sju mil utanför S:t Petersburg. Men mindre säkra reaktorer finns
            även i Kursk och Smolensk, och det nedläggningsbeslutade verket
            i Ignalina i Litauen. De fyra reaktorerna utanför S:t Petersburg
            är i dag att betrakta som de kanske största hoten mot svensk folkhälsa.
            Ju snabbare dessa fyra reaktorer tas ur drift, desto bättre.
          </p>
          <p xml:id="i-ApWGrzt6ob2Goe8nTWDPnt">
            Det har efter 1989 gjorts några förbättringar, till exempel har
            nödkylningssystemen bytts, men en grundläggande inneslutning med
            trycktäta och trycktåliga betongskal saknas. En bristande säkerhetskultur
            hos personal har varit ett annat problem. ”Om det fanns ekonomiska
            resurser skulle jag vilja avveckla de här reaktorerna. Själva
            grundkonstruktionen är inte tillfredsställande, säger [Jan Blomgren,
            professor vid institutionen för neutronforskning vid Uppsala universitet].
            Enligt Jan Blomgren är det i praktiken omöjligt att bygga om reaktorerna
            så att de klarar västeuropeisk säkerhetsnivå. Risken för en Tjernobylolycka
            finns därför kvar eftersom Ryssland vill hålla liv i sina anläggningar
            så länge som möjligt.” (Fokus nr 14, 21@28 april 2006)
          </p>
          <p xml:id="i-FFbYc9nXrQpUNc9ezMkoeS">
            För att om möjligt undanröja en del av den stora osäkerheten
            hos rysk kärnkraft bör Sverige i internationella sammanhang fortsätta
            att arbeta för de ansträngningar som görs av bland annat EU att
            söka höja säkerheten i bland annat de tre reaktorerna utanför
            S:t Petersburg. Det gäller att finna internationell finansiering,
            utbilda lokal personal, göra säkerhetshöjande investeringar med
            mera.
          </p>
          <p xml:id="i-RAdXhpunBp4ZDY9fmLgDPr">
            Svensk politik bör på hemmaplan @ bland annat i riksdagen! @
            gå ut på att exempelvis minska efterfrågan från dessa ryska kärnkraftsreaktorer,
            och att medverka till att göra dem mindre lönsamma genom att inte
            efterfråga deras output. I Sverige bör vi i stället använda el
            som producerats i för svenska folket säkrare former. Det innebär
            bland annat att svensk kärnkraft är närmast oändligt mycket bättre
            än rysk kärnkraft som leverantör av el till de svenska elanvändarna.
          </p>
          <p xml:id="i-JYrcEZPzNTyAksnnY9Q7vZ">
            Det är mot bakgrund av den osäkra ryska kärnkraften mycket bekymmersamt
            att alltfler i Sverige nu umgås med tanken att till Sverige importera
            rysk el, producerad under dessa för svensk folkhälsa livsfarliga
            former.
          </p>
          <p xml:id="i-2mJytpa7i4RZkv6QYXfiFf">
            Sålunda har svenska energianvändare gått ihop i ett konsortium
            bestående av 15 elintensiva företag, Bas El, för att importera
            rysk el. Den svenska energipolitiken anses uppenbarligen av initiativtagarna
            som alltför oberäknelig, och den politiska majoritetens negativa
            hållning till inhemsk elproduktion i stor skala medför ett alltför
            litet utbud av el i Sverige. Med import från Ryssland skulle utbudet
            av el öka och priset på el skulle därmed bli lägre än eljest.
            ”Meningen är att bolaget ska importera el via en ny kabel under
            finska viken till stamnätet i Finland och vidare till Sverige”.
            Enligt Bas El behövs inga nya svenska tillstånd. Enligt en tjänsteman
            på svenska samhällsbyggnadsdepartementet krävs dock sannolikt
            sådana. Frågan har — enligt tjänstemannen — ”inte diskuterats
            i den politiska ledningen”. (Någon förfrågan om koncession har
            dock ännu inte inkommit. Citaten är från Riksdag och Departement
            nr 14, 2006, s. 9.)
          </p>
          <p xml:id="i-HdBjs6JDAs4tDp26pW83fG">
            Vidare, den finske statsministern Matti Vanhanen ser @ enligt
            TT @ ”en sjökabel för elexport från Ryssland till Sverige som
            en möjlighet. Vanhanen påpekade möjligheten i samband med en diskussion
            om en föreslagen sjökabel för el från Ryssland till Finland. …
            Tidigare på onsdagen slog även United Power [Bas El:s finsk-ryska
            motpart] fast att en kabel till Sverige är en möjlighet. ’Det
            är ett alternativ’, sade Andras Szep, styrelseordförande i United
            Power. … United Powers plan går ut på att producera el i kärnkraftverket
            i Sosnovyj Bor för export till de nordiska länderna. Enligt en
            företrädare för bolagets huvudägare, Baltenergo, är enheter i
            kraftverket för närvarande stängda då efterfrågan på el inte är
            tillräckligt stor. Exporten kan om planerna går i lås inledas
            2009, enligt Szep.” (TT den 19 april 2006) Genom export till Sverige
            skulle alltså några enheter i detta osäkra ryska kärnkraftverk
            kunna köras i gång.
          </p>
          <p xml:id="i-R7JigkGq11bhYWcggcmZRp">
            I motsats till statsrådet Sahlin har International Energy Agency
            (IEA), inrättad i samband med den första oljekrisen på 1970-talet,
            bytt fot och är i dag mer positiv till kärnkraft (se till exempel
            Financial Times den 21 april och Dagens Industri den 22 april).
            Skälen är klimatförändringarna och möjligheten att genom kärnkraft
            säkra tillgången på elenergi. ”The dramatic expansion of civil
            nuclear power offers the best hope of tackling global energy security,
            [IEA] is expected to show in a groundbreaking study that will
            strengthen the hand of Tony Blair as he prepares to make the case
            for building new reactors.” (Financial Times den 22 april) IEA:s
            chefsekonom Faith Birol säger i samma artikel att ”vi bedömer
            att frågan om tillförlitlig tillförsel [av energi] kommer att
            bli ett stort problem”.
          </p>
          <p xml:id="i-947tZ6bfbg77qUogrVmUSo">
            Kärnkraftsopinionen har som bekant blivit alltmera positiv med
            åren. År 2005 @ enligt SOM-institutet i Göteborgs mätningar @
            vill 50 % använda kärnkraften, 33 % vill avveckla den och 17 %
            har ingen åsikt. Inom nuvarande regeringsparti vill 47 % använda
            kärnkraften och 34 % avveckla densamma. Samma majoritetsförhållande
            råder inom Folkpartiet, Moderaterna och Kristdemokraterna. Enligt
            Centerns partisekreterare är numera energifrågan en nackdel för
            partiet: ”Vi märker ju att energifrågan gör att människor, oavsett
            vad de tycker i sak, tvekar inför att sympatisera med centerpartiet.
            (Dagens Nyheter, den 12 april 2006) I debatten om Sveriges säkerhetspolitik,
            bland annat frågan om Natomedlemskap, framhåller regeringen regelmässigt
            den allmänna opinionens inställning som viktig för regeringens
            hållning. I frågan om kärnkraft väljer dock regeringen motsatt
            argumentationslinje.
          </p>
          <p xml:id="i-Q5jQNKDygQ1AXc3ihCYFwj">
            Jag har i en tidigare interpellation även pekat på de säkerhetspolitiska
            problemen för Sverige och EU som ett energiimportberoende av det
            icke-demokratiska Ryssland utgör (ip. 2005/06:317).
          </p>
          <p xml:id="i-TWcth98cRWVqBKMgGZstB5">
            I fråga om import av el har Finland handfast fått erfara att
            Ryssland vägrat leverans när de egna behoven så krävt: ”Fredagen
            den 20 januari 2006 har etsat sig in i många finländares minne.
            … Energibolagen meddelande att elförbrukningen var så hög att
            den översteg den samlade produktionen vid de fyra existerande
            kärnkraftverken. Nyhetsbyrån FNB kablade ut att Ryssland begränsar
            sin elexport till Finland. Kylan tilltog, förbrukningen steg och
            ryssarna fortsatte sin restriktiva linje. ’Förr hade ryssarna
            löst problemet med att knäppa av strömmen till de ryska hushållen,
            men det tillåter inte Putin’, skrev Helsingen Sanomat. Ryssland
            behövde all sin energi för att självt klara den stränga kylan.”
            (Dagens Nyheter den 25 april 2006)
          </p>
          <p xml:id="i-CA7e6GHsYMY8y2iCak3zgd">
            I fråga om Europas import av olja från Ryssland har chefen för
            Transneft — Rysslands oljexporterande monopolist — Seyman Vainshok
            nyligen hotat att begränsa tillförseln från Ryssland. ”Vi har
            övergött Europa med råolja. Och varenda ekonomisk lärobok säger
            att överskottsutbud pressar priserna. … Än så länge kan vi inte
            begränsa utbudet eftersom all vår export går till Europa, men
            så fort vi kan avleda [flöden] till Kina, Sydkorea, Australien,
            Japan kommer det att ta bort råolja från våra europeiska kollegor.”
            (Nezavisimaya Gazeta den 24 april 2006, enligt Reuters och EUobserver.com.)
            Den ryske beslutsfattaren syftar på Transnefts planer att bygga
            The Eastern Siberia@Pacific Ocean pipeline.
          </p>
          <p xml:id="i-hWPGetngfMjTqoUynWXyP">
            Den bland annat ur säkerhetssynpunkt absurda situationen håller
            sålunda på att uppstå att motståndet mot produktion av säkrare
            kärnkraftsel inom Sverige uppmuntrar till drift av, och investeringar
            i, för svensk folkhälsa riskfylld kärnkraftsproduktion i vårt
            närområde. ”Nettoeffekten” av regeringens och riksdagsmajoritetens
            energipolitik är @ trots allt regeringens tal om motsatsen @ fortsatt
            kärnkraftsproduktion i vår del av världen, men under mera riskabla
            former i Ryssland.
          </p>
          <p xml:id="i-Ato4dcNZKvkhSDKeKMYJNg">
            Två slutsatser: För det första, det är bättre att producera kärnkraftsel
            i verk som vi i Sverige har säkerhetskontrollen över än att köpa
            el från osäkra ryska kärnkraftsverk. För det andra, då undviker
            Sverige dessutom att de ryska myndigheterna i ett bristläge stänger
            av exporten till Sverige, vilket de gjort till Västeuropa både
            beträffande export av naturgas och av el och hotar med vad avser
            råolja.
          </p>
          <p xml:id="i-GYBa3v8gjFBZXLbqQporNx">
            Frågor:
          </p>
          <p xml:id="i-VsraVRKHbQ6eh5sfmgJuRa">
            Avser statsrådet att motarbeta import till Sverige från de jämfört
            med svenska kärnreaktorer farligare ryska reaktorerna utanför
            S:t Petersburg, och därmed minska deras lönsamhet och livslängd?
          </p>
          <p xml:id="i-Xe93diXubBnYWU2kETzmEA">
            Avser statsrådet att avslå ansökningar om koncession syftande
            till import av rysk kärnkraftsel till Sverige?
          </p>
        </div>
      </div>
    </body>
  </text>
</TEI>
