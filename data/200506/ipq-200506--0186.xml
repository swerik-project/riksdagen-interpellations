<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0186">
  <teiHeader>
    <fileDesc>
      <titleStmt>
        <title>Förhållanden på Migrationsverket</title>
        <author>Ekström, Anne-Marie (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förhållanden på Migrationsverket till Holmberg, Barbro (s) - Statsråd om Förhållanden på Migrationsverket</title>
          <idno type="rdwebb">GT10186</idno>
          <ref type="dokument_url_text">http://data.riksdagen.se/dokument/GT10186/text</ref>
          <ref type="dokument_url_html">http://data.riksdagen.se/dokument/GT10186</ref>
          <ref type="dokumentstatus_url_xml">http://data.riksdagen.se/dokumentstatus/GT10186</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmSX9m2mxvWevquvVduNpz</idno>
            <persName>Anne-Marie Ekström</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-HAJRD8o8sUXX1sSemVFHGA" corresp="i-UmSX9m2mxvWevquvVduNpz">
          <date when="2006-01-04"/>
        </correspAction>
        <correspAction type="received" xml:id="i-2izLQJNYMdeQcerQGvb4n9" corresp="i-8NR1Z8tejozuay7fUnQPDP">
          <date when="2006-01-17"/>
        </correspAction>
        <correspAction type="answered" xml:id="i-XXN7999GpPeSM4cXrK3mvi" corresp="i-8NR1Z8tejozuay7fUnQPDP">
          <date when="2006-01-27"/>
        </correspAction>
        <correspContext corresp="i-XXN7999GpPeSM4cXrK3mvi">
          <ref type="record" target="prot-200506--063">Riksdagens protokoll 2005/06:63 Fredagen den 27 januari</ref>
          <ref type="recordSection" target="unsetDivId">5 § Svar på interpellation 2005/06:186 om förhållandena på Migrationsverket</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PKKiwqb3EL3iQQfyQ2ioVE">
            None Förhållanden på Migrationsverket None None
          </p>
        </div>
        <div type="ipqSubmissionInfo">
          <p xml:id="i-G3pQ4iLtXfDwL5JvFVomZW">
            den 4 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MJak2ikZkzbhqLXH1X1UDS">
            Den 31 mars träder den nya utlänningslagen i kraft och Utlänningsnämnden
            ersätts av migrationsdomstolar i två instanser med möjlighet för
            den asylsökande att framföra sina skäl muntligt. I lagen införs
            också en del förändringar som innebär att fokus ska läggas på
            skyddsbehov och att man ska ta större hänsyn till barns asylskäl.
            Dessa förändringar är välkomna och medför förhoppningsvis att
            asylprocessen blir mer rättssäker.
          </p>
          <p xml:id="i-TphopRrKStE1PBEFFPvZjb">
            Migrationsverket kommer att i den nya asylordningen ha en viktig
            roll som första instans. Det förpliktar. Ingen kedja är starkare
            än dess svagaste länk. För att skapa förtroende för hela asylprocessen
            måste det också finnas förtroende för att allt går rätt till hos
            Migrationsverket.
          </p>
          <p xml:id="i-XNUodpVzAuoGHQnbuDELFn">
            De i december uppdagade händelserna att personal på Migrationsverket
            "firat" med champagne och tårta när familjer avvisats är fullständigt
            oacceptabla. Även om det visar sig att det enbart är ett fåtal
            anställda som deltagit i firandet så har förtroendet för Migrationsverket
            snabbt urholkats och därmed även förtroendet för hela asylprocessen.
          </p>
          <p xml:id="i-5DrqAugNVgreQESM67ampm">
            Självklart har Migrationsverkets chef Janna Valik ett stort ansvar
            för det inträffade, men den som har yttersta ansvaret är migrationsminister
            Barbro Holmberg. Regeringen fastställer asylpolitiken och avsätter
            resurser till Migrationsverket. Det har blivit allt svårare att
            få uppehållstillstånd i Sverige och regeringens restriktiva asylpolitik
            sänder självklart signaler till dem som ska verkställa regeringens
            politik, det vill säga personalen på Migrationsverket. Märkliga
            uttalanden, som det av migrationsministern, att det vore en humanitär
            katastrof att ge alla apatiska barn uppehållstillstånd och det
            av statsrådet Morgan Johansson, där han misstänkliggjorde alla
            apatiska barn genom att säga att det var tur att vi inte lät alla
            stanna när några fall polisanmälts, bidrar självklart till den
            alltmer hårdnade attityden mot asylsökande.
          </p>
          <p xml:id="i-7QUXoRQcD5RqT9U3DoKKfV">
            Dessvärre är de inträffade händelserna inte de enda tveksamheter
            som uppdagats på Migrationsverket. Det gäller både bemötandet
            och i själva asylutredningarna. Tveksamheter som jag och många
            med mig påtalat för migrationsministern i frågor och interpellationer.
            Men som migrationsministern avfärdat i sina svar med att "jag
            utgår från att", "jag förutsätter" och "jag har förtroende för
            myndigheterna" i stället för att utlova någon form av fråga till
            Migrationsverket hur de verkliga förhållandena är.
          </p>
          <p xml:id="i-Shy5seWxZ6xrxm4TXcpsWb">
            Som exempel kan nämnas migrationsministerns svar på en skriftlig
            fråga (2004/05:1941) om åldersbestämning av ensamkommande barn:
          </p>
          <p xml:id="i-BM6D3WhzozNzFQYQoQj9i2">
            "Migrationsverkets verksamhet ska präglas av humanitet, rättssäkerhet
            och respekt för individens rättigheter. Jag utgår därför från
            att Migrationsverket följer Socialstyrelsens rekommendationer
            när det gäller medicinsk åldersbestämning."
          </p>
          <p xml:id="i-E7eSZDs9uUkjR8tm4TPcFC">
            Frågan var föranledd av att en av Sveriges Radios Ekot gjord
            undersökning om åldersbestämning visat att i de allra flesta fall
            följde Migrationsverket inte Socialstyrelsens rekommendationer.
          </p>
          <p xml:id="i-TcSfUjNhYQSGWqjJkjCQft">
            Ett annat exempel handlar om en anställd som ägnade halva sin
            arbetstid åt att porrsurfa (fråga 2005/06:91) där ministern svarar
            att:
          </p>
          <p xml:id="i-JXT46pfchDHpEkYUob5G3C">
            "Inom Migrationsverket pågår ett kontinuerligt arbete för att
            tydliggöra den värdegrund som bör genomsyra den statliga verksamheten
            och för att säkerställa att verksamheten bedrivs på ett effektivt
            och rättssäkert sätt. Interna regler och föreskrifter är en grundbult
            i detta arbete. För Migrationsverket och dess anställda gäller
            dessutom det allmänna arbetsrättsliga regelverk som bland annat
            reglerar den anställdes rättigheter och skyldigheter i förhållande
            till arbetsgivaren. Jag förutsätter att ledningen vid Migrationsverket
            vidtar nödvändiga åtgärder för att förhindra en upprepning av
            det inträffade."
          </p>
          <p xml:id="i-CQUG1nWR3tc9aydF47NnZM">
            I ett av Migrationsverkets policydokument Den sökande i centrum
            beskrivs hur den asylsökande ska betraktas och hur viktigt det
            är att visa respekt för varje enskild individ. Detta har de som
            firat avvisningar med tårtor och champagne grovt åsidosatt. Det
            är bra att Migrationsverket tagit fram ett sexpunktsprogram för
            att komma till rätta med detta. Det räcker dock inte. Folkpartiet
            föreslår att det införs för de anställda på Migrationsverket en
            liknande anmälningsskyldighet som finns inom vården, så kallad
            lex Maria och lex Sarah. Förslaget innebär att den medarbetare
            på Migrationsverket som upptäcker att någon kollega bryter mot
            de etiska reglerna ska anmäla detta. De anställda, förhoppningsvis
            de flesta, som vill ta avstånd från oetiska händelser får en möjlighet
            att göra detta på så sätt.
          </p>
          <p xml:id="i-Pgb6rTPdp7kMcQFTDnMRrL">
            För att återskapa förtroendet för asylprocessen måste alla instanser
            leva upp till rättssäkerhet och professionalitet. Alla som söker
            asyl har inte rätt till det, men den som ändå upplever att hans
            eller hennes ärende blivit handlagt på ett rättssäkert sätt, och
            han eller hon själva behandlats med respekt har lättare att acceptera
            ett avslagsbeslut.
          </p>
        </div>
        <div type="ipQuestion">
          <p xml:id="i-RFcPuPmUWKJV5kNe9Gk7gZ">
            Med anledning av det anförda vill jag därför ställa följande
            frågor till statsrådet:
            <list rend="ordered">
              <item>
                1. Vilka åtgärder tänker statsrådet vidta för att i framtiden
                bättre följa upp händelser där det visar sig att rättssäkerheten
                på Migrationsverket åsidosatts genom att rekommendationer från
                andra myndigheter inte följs, exempelvis som i fallet med åldersbestämning?
              </item>
              <item>
                2. Vilka åtgärder tänker statsrådet vidta för att följa upp att
                det av Migrationsverket framtagna sexpunktsprogrammet följs och
                ger resultat?
              </item>
            </list>
          </p>
        </div>
      </div>
    </body>
  </text>
</TEI>
