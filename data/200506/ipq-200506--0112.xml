<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0112">
  <teiHeader>
    <fileDesc>
      <titleStmt>
        <title>Unga akademikers arbetslöshet</title>
        <author>Darvik, Axel (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Unga akademikers arbetslöshet till Karlsson, Hans (s) - Statsråd om Unga akademikers arbetslöshet</title>
          <idno type="rdwebb">GT10112</idno>
          <ref type="dokument_url_text">http://data.riksdagen.se/dokument/GT10112/text</ref>
          <ref type="dokument_url_html">http://data.riksdagen.se/dokument/GT10112</ref>
          <ref type="dokumentstatus_url_xml">http://data.riksdagen.se/dokumentstatus/GT10112</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HYPXDg3UHMpdyrSgBez4mQ</idno>
            <persName>Axel Darvik</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-WgEBSaggAeCovzw1QykHwt" corresp="i-HYPXDg3UHMpdyrSgBez4mQ">
          <date when="2005-11-16"/>
        </correspAction>
        <correspAction type="received" xml:id="i-5nNRzvWB5fx64JTosmB23J" corresp="i-WMD43YDAt2Efk5C5qFXnaQ">
          <date when="2005-11-16"/>
        </correspAction>
        <correspAction type="answered" xml:id="i-98HbSytKtcF2pk5iDjB9uw" corresp="i-WMD43YDAt2Efk5C5qFXnaQ">
          <date when="2005-12-13"/>
        </correspAction>
        <correspContext corresp="i-98HbSytKtcF2pk5iDjB9uw">
          <ref type="record" target="prot-200506--050">Riksdagens protokoll 2005/06:50 Tisdagen den 13 december</ref>
          <ref type="recordSection" target="unsetDivId">22 § Svar på interpellation 2005/06:112 om unga akademikers arbetslöshet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HpMw4DooczA9iuEjAo7z2D">
            None Unga akademikers arbetslöshet None None
          </p>
        </div>
        <div type="ipqSubmissionInfo">
          <p xml:id="i-DLyYQ4Jz2hE7ob7N6QPT7g">
            den 16 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UbVXVRwehVugLNKEyf8FqP">
            Arbetslösheten är i dag Sveriges största problem. Vi måste bli
            betydligt bättre på att hävda oss i konkurrensen med andra länder.
            Vi måste visa att Sverige är ett bra land för de företag som vill
            investera och anställa personal. Regeringen har varit alltför
            defensiv. Enligt den offentliga statistiken är 6,3 % av landets
            unga akademiker utan jobb. Detta är dock långt ifrån den totala
            siffran. Många studenter fortsätter att läsa efter examen för
            att slippa vara arbetslösa. Det finns även många akademiker som
            inte får ett jobb som motsvarar deras kompetens efter examen.
          </p>
          <p xml:id="i-anmmVU7ZiaVjPCBwioj71">
            I dag är det en myt att det är enkelt att få jobb bara man skaffar
            sig en utbildning. Vad som behövs nu är en offensiv politik för
            att skapa fler jobb. Ska vi kunna vända globaliseringens utmaningar
            till fördelar måste arbetsmarknaden bli smidigare.
          </p>
          <p xml:id="i-Pfa2b7UHi9FPjqJBoL7PFa">
            Samtidigt som många studenter går direkt ut i arbetslöshet efter
            examen säger 60 % av alla företag som letar efter kompetent personal
            att de har vissa eller stora problem med att rekrytera personal.
            I Företagarnas småföretagsbarometer 2005 står att brist på lämplig
            arbetskraft är det största tillväxthindret för 15 % av företagen,
            vilket alltså innebär att ungefär 30 000 företag inte hittar rätt
            folk trots att de försöker. För de företag som antas ha goda möjligheter
            till expansion är andelen 20 %. Det finns helt klart ett kontaktproblem
            mellan arbetstagare och arbetsgivare. Detta problem beror delvis
            på att studenterna inte har de nätverk som krävs för att kunna
            hitta ett jobb.
          </p>
          <p xml:id="i-DswEFWVkpeL3iQGtEVASmm">
            Arbetsförmedlingarna har visat sig göra ett dåligt jobb när det
            gäller att förmedla arbeten till arbetslösa akademiker. Det är
            ett misstag att alla arbetsförmedlingar ska ha lika arbetsområden.
            För att kunna erbjuda den service som krävs för att på ett effektivt
            sätt kunna hjälpa arbetslösa akademiker till ett arbete bör vissa
            kontor få speciella uppdrag att ta hand om arbetslösa med en akademisk
            utbildning. Då kan arbetsförmedlingarna specialisera sig på att
            hjälpa unga akademiker att bygga kontaktnät för att nå ut på arbetsmarknaden.
            Det ska även vara möjligt att driva en arbetsförmedling på entreprenad
            för att öka den positiva konkurrensen som gör att de arbetssökande
            får bättre hjälp och service.
          </p>
          <p xml:id="i-6kbN63RMDmVdHgu9N9zndP">
            I de flestas medvetande är jobb lika med anställning. Få reflekterar
            över möjligheten att starta eget som en möjlig väg för att få
            ett arbete. Därför har Sverige få företag i jämförelse med andra
            västländer och nyföretagandet har dessutom sjunkit, särskilt bland
            unga, på senare år. Det är självklart att det behövs en del kunskap
            för att våga ta steget att starta eget. Skolan har här en uppgift.
            Men än viktigare är att det på universiteten och högskolorna finns
            personer som är beredda att förmedla den kunskap och de kontakter
            som behövs för att kunna starta ett eget företag.
          </p>
          <p xml:id="i-LyTxFvfUZpnuxUbFHjcp55">
            Det finns många kreativa studenter på våra lärosäten som med
            lite hjälp skulle våga ta steget och bli företagare. För att få
            kontinuitet behöver verksamheten formaliseras genom att inrätta
            en starta-eget-byrå som drivs av studenterna själva men med stöd
            av staten genom exempelvis Teknikbrostiftelsen eller Almi företagspartner.
            Alla företag som startas vid lärosätena behöver inte bygga på
            framtagna forskningsresultat, goda affärsidéer är egentligen viktigare.
            Med ett litet stöd i början genom att exempelvis få chansen att
            sommarjobba i sitt eget företag kan entreprenören få den ekonomiska
            hjälp som kan behövas för att ta sig över det kritiska startskedet.
            Erfarenheterna från projektet Ung företagsamhet som pågått i över
            tio år är att man där lyckats fyrdubbla sannolikheten för att
            deltagarna ska bli entreprenörer. Dessa entreprenörer har sedan
            i snitt sex anställda per företag.
          </p>
          <p xml:id="i-7ziSV7uzmufrDwfwC83dry">
            Det går att få fart på Sverige. Genom flit, nytänkande och hög
            utbildning kan den unga generationen bli vinnare i den globala
            konkurrensen. Globaliseringen kan då vändas från ett hot till
            en möjlighet.
          </p>
          <p xml:id="i-RU86usCSi4S921TZijH4Q9">
            Mina frågor till statsrådet är om han kan tänka sig att lämna
            förslag till riksdagen om att inrätta särskilda arbetsförmedlingar
            som får i specialuppdrag att hjälpa just arbetslösa akademiker,
            och om han kan jobba för att det startas ett arbete för att uppmuntra
            nyföretagande genom att ge råd, kunskap och finansiering för att
            studenter ska komma över det kritiska skedet i uppstartandet.
          </p>
        </div>
      </div>
    </body>
  </text>
</TEI>
