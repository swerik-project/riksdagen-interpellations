<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0197">
  <teiHeader>
    <fileDesc>
      <titleStmt>
        <title>Vapensamarbete mellan Sverige och Israel</title>
        <author>Fridolin, Gustav (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vapensamarbete mellan Sverige och Israel till Björklund, Leni (s) - Försvarsminister om Vapensamarbete mellan Sverige och Israel</title>
          <idno type="rdwebb">GT10197</idno>
          <ref type="dokument_url_text">http://data.riksdagen.se/dokument/GT10197/text</ref>
          <ref type="dokument_url_html">http://data.riksdagen.se/dokument/GT10197</ref>
          <ref type="dokumentstatus_url_xml">http://data.riksdagen.se/dokumentstatus/GT10197</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <persName>Gustav Fridolin</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-ACH9TXHA2k8ZunniAwWMnn" corresp="i-9CH1KbWwyrj8DRqAQB3Fza">
          <date when="2006-01-13"/>
        </correspAction>
        <correspAction type="answered" xml:id="i-8wLZGeZjrbmH1wmSFx3zcs">
          <date when="2006-01-27"/>
        </correspAction>
        <correspAction type="received" xml:id="i-Bzz6TBKy5PBYrKMDmNyb2b" corresp="i-CcdZckB2ErC625pmVtogZg">
          <date when="2006-01-17"/>
        </correspAction>
        <correspAction type="answered" xml:id="i-4NdCTziYuywTSW9n5yU2Ci" corresp="i-CcdZckB2ErC625pmVtogZg">
          <date when="2006-01-27"/>
        </correspAction>
        <correspContext corresp="i-4NdCTziYuywTSW9n5yU2Ci">
          <ref type="record" target="prot-200506--063">Riksdagens protokoll 2005/06:63 Fredagen den 27 januari</ref>
          <ref type="recordSection" target="unsetDivId">4 § Svar på interpellation 2005/06:197 om vapensamarbete mellan Sverige och Israel</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KioKh2PBH52vdsSqGnQaGE">
            None Vapensamarbete mellan Sverige och Israel None None
          </p>
        </div>
        <div type="ipqSubmissionInfo">
          <p xml:id="i-k5WxZiBj3jAm9Q7ysKkZc">
            den 13 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PVwBrhKHXKFbMDGwkjHGoS">
            ”Utvecklingen har gjort att vi inte har något intensifierat militärt
            samarbete med Israel”, sade försvarsminister Leni Björklund i
            riksdagen den 9 juni 2005 som en sammanfattning av sitt svar på
            en rad kritiska frågor av Alice Åström.
          </p>
          <p xml:id="i-SMvKEDFxi9YnWZTgkG52Ut">
            En annorlunda bild framkommer efter en omfattande genomgång av
            det tillgängliga material som inte är hemligstämplat, och samtal
            med företrädare för de flesta berörda myndigheter och företag
            @ bland annat Försvarsmakten, Försvarets materielverk, Försvarets
            forskningsinstitut, Saab Aerosystems med flera @ som genomförts
            av Palestinagrupperna i Sverige.
          </p>
          <p xml:id="i-HnvvstUYuSXfDvFaU5YxZH">
            Några exempel:
          </p>
          <p xml:id="i-KHdqgCcazt47r8t3qDzDWG">
            Den 3@7 juli 2005 genomförs ett besök hos firman Kinetics i Israel
            av en svensk militär delegation bestående av en major, en kapten
            och en löjtnant. Det påpekas särskilt i beviljandet av resan från
            Försvarsmaktens Markstridsskola att ”resan genomförs i uniform”.
            Syftet med resan uppges vara att ”inom ramen för studie REMO stridsvagn
            122” bese bland annat "värme/kyl/NBC- och kraftanläggningar för
            stridsfordon”. Dessutom påpekas att ”i samband med detta skall
            även Merkava 4 studeras.”
          </p>
          <p xml:id="i-BKUNJTCUi83J6GLYNBiXVW">
            Den 7@10 mars 2005 deltar ett antal svenska officerare på inbjudan
            av Israels militärattaché i Sverige, överste Shmuel Avivi, i den
            andra internationella konferensen om så kallade lågintensitetskonflikter
            (Low Intensity Conflict, LIC) i Tel Aviv. För konferensavgiften,
            600 dollar per person, kan svenskarna lyssna på föredrag av israeliska
            officerare om Urban Warfare, Guerilla Warfare, Protracted LIC,
            eller med andra ord den sorts krigsverksamhet som Israel är inblandat
            i på grund av ockupationen av palestinska områden. ”Intresserade
            gäster” kan också för ett tillägg av 130 dollar följa med på en
            endagsutflykt till ”the northern part of Israel (Golan Heights
            and the Galilee)”. Att Golanhöjderna enligt internationell rätt
            inte är en del av Israel utan en ockuperad del av Syrien framgår
            inte av programmet.
          </p>
          <p xml:id="i-PDSKQq97QZSZK7C7qAwC9b">
            Parallellt med LIC-konferensen pågår ett medicinskt seminarium
            med minst en svensk deltagare som kan få del av israeliska synpunkter
            på bland annat ”Medical dilemmas in LIC - as seen through the
            commanders eyes”, ”Civil protest and public disorder as a tactical
            and medical dilemma” och ”Physiology and ´less than lethal weapons´
            - where is it best to strike?”. Inte minst intressant är vilka
            slutsatser för den svenska försvarsberedskapen den närvarande
            stabsläkaren ska dra av utbildningen i var på kroppen det fysiologiskt
            är bäst att slå till med ”less than lethal weapons”, vilket i
            klartext bland annat betyder den sorts så kallade gummikulor @
            metallkulor med gummiöverdrag @ som för ett antal år sedan vållade
            dåvarande utrikesminister Sten Anderssons upprördhet när han fick
            träffa några palestinska ungdomar som förlamats för livet av dem.
          </p>
          <p xml:id="i-HoJNbt3QDrcT1mBLtWxqjW">
            Den 28 januari 2005 tillstyrks en ansökan från två svenska majorer
            att till en kostnad av 28 000 kr ”besöka israelisk industri i
            syfte att inhämta grundläggande underlag avseende taktiska UAV-system
            för Marktaktiska UAV-studiens räkning, tillsammans med Sveriges
            Militärattaché”.
          </p>
          <p xml:id="i-4pHWfvHejdDL7kHPomg9VD">
            År 2005 får Sverige en militärattaché i Israel.
          </p>
          <p xml:id="i-V7iYR9TUdkbht7HGU9yd3Z">
            Den 26 mars 2004 hemställer FMV till svenska ambassaden i Tel
            Aviv ”med hänvisning till Säkerhetsskyddsöverenskommelse, Security
            Aspects Letter-RFQ att bifogat hemligt dokument överlämnas till
            Elop Electro-Optics Industries Ltd enligt bifogad skrivelse från
            Saab Tech AB”. Den 22 april 2004 är det dags för nästa identiska
            hemställan om att svenska ambassaden ska överlämna hemliga handlingar
            till ett israeliskt krigsmaterielföretag. I FMV:s diarium finns
            angivet för närliggande data (den 22 mars och den 31 mars 2004):
            ”Sändning av hemligt dokument till tänkbar leverantör av IRST
            och CESM....1 ex avgår med kurir till Sv amb/Tel Aviv”.
          </p>
          <p xml:id="i-YVPp6HbpH77fWVqpB57zKs">
            Mellan den 30 oktober och den 7 november 2003 besöks Berga Örlogsskolor
            och HMS Gävle av Haim Levanony, David Sahyani och Zeev Aizik från
            det israeliska krigsmaterielföretaget Rafael för att genomföra
            ”felsökning och reparation av störsändare på HMS Gävle”.
          </p>
          <p xml:id="i-6dR6F8PJGmUsJ7ZRYDref6">
            Den 8 mars 2003 står att läsa i FMV:s diarium: ”Beslut. Bemyndigande
            att underteckna säkerhetsskyddsavtal med behörig israelisk myndighet
            för Pär Landby”.
          </p>
          <p xml:id="i-PmEjqPJ4jBKoftwTpR9iGe">
            Den 21 maj 2003 skickar Israels militärattaché Shmuel Avivi en
            begäran om information till överste Joakim Collin vid det svenska
            försvarshögkvarteret. Det handlar om ”det förhållanden under vilka
            u-båtsbesättningar lever”. Eftersom den israeliska flottan saknar
            erfarenhet av sådant vill man av sina svenska kolleger få upplysningar
            om bland annat lämplig utformning av manskapshytter, matrum, kök
            för 45 besättningsmän och kaffehörn.
          </p>
          <p xml:id="i-6BwyLpvtQD2gyLJcoMQYQV">
            År 2003 visas JAS Gripen på flygmässan i Paris med ett vapenpaket
            (luftförsvarsrobotar, markmålsvapen, spaningskapslar) från den
            israeliska vapentillverkaren Raphael.
          </p>
          <p xml:id="i-7HgnWjijMwQ22sB76hrWrM">
            Den 24 september 2002 mottar brigadgeneral Jan Andersson, flygtaktiska
            kommandot, operativa avdelningen, Försvarsmakten en delegation
            på fem personer från Rafael.
          </p>
          <p xml:id="i-HoL6ieHNknRphxMVfTRfaw">
            Den 18 februari 2002 besöker två israeliska Rafaelföreträdare
            Musköbasen. Samma månad besöks Muskövarvet, ubåtsflottiljen och
            ubåten Västergötland av nio israeliska ingenjörer från Rafael.
          </p>
          <p xml:id="i-XdsLPg4f1ig8x3ib2HX3bK">
            I januari 2002 deltar en svensk löjtnant i teknisk utbildning
            hos Rafael i Haifa, Israel.
          </p>
          <p xml:id="i-AVUFbUBiEVU7LYsRLcA8qP">
            År 2002 sker en testflygning med israelisk UAV (Unarmed Aerial
            Vehicle) i Övre Norrland.
          </p>
          <p xml:id="i-8VXFBTbDswMGwjkP7EN9PB">
            Den 30 maj 2001 skickar Israels militärattaché för Skandinavien
            Gabi Kessler ett brev till Major Allan J Sooman (Sjöman?) på försvarshögkvarteret
            med en niosidig förteckning för israelisk krigsmateriel som ska
            utställas på Flygmässan i Paris, däribland SOREK 4 (turbojetmotor
            för missiler och förarlösa flygplan), PUMA-330 ”SOCAT” (attackhelikopter),
            Hermes 450 UAV (förarlöst spaningsplan), DELILAH (luft-mark förarlöst
            flygplan), NEGEV (kpist), PYTHON-4 (luft-luft missil) och ytterligare
            några dussin högteknologiska vapensystem från israeliska vapenfabriker
            som Bet Shemesh, Controp, Elbit, Elisra, IAI, IMI, Magan, Rada,
            Radom, Rafael, TAT. Kessler vill ha hjälp med att sprida materialet
            till Sveriges flygvapen, flotta och materielverk. Han vill också
            arrangera ett möte på mässan mellan svenska ansvariga och den
            israeliske generalen Amos Yaron. På följebrevet från försvarshögkvarteret
            till FMV finns antecknat för hand: ”Anders Eriksson. För spridning”.
            Och därefter: ”Besök israeliska paviljongen inplanerat för VIP-delegation
            till 20/6/AE” (FMV Dnr Analys 01840:25808/01).
          </p>
          <p xml:id="i-TvygHYDyeHUKiBkUPfQLnx">
            I september 2000 beslutar regeringen att ge försvarsmakten bemyndigande
            att teckna säkerhetsavtal med Israel. I augusti 2000 utger FOA
            en rapport från en konferens i mars 1999 i Ceasarea, Israel om
            ”The future of Military doctrine”. Rapportören Jan Foghelin konstaterar
            att konferensen handlade om hotbilder med tonvikt på Israel och
            USA, varpå följer en sammanfattning av hur Israels ÖB Mofaz och
            andra israeliska samt några amerikanska officerare ser på framtidens
            ”hotbilder” @ där en självklar utgångspunkt är att Israel är hotat
            av palestinierna, inte tvärtom.
          </p>
          <p xml:id="i-RTGMUgBBMwV7cvC8s7FZgC">
            Försvarsmaktens så kallade toppreseplan uppger att Sverige under
            första halvåret 2000 besöks av Israels ÖB.
          </p>
        </div>
        <div type="ipQuestion">
          <p xml:id="i-URSWyM8R3KXYBhZx4fzyjm">
            I flera avseenden strider denna bild som framkommer ur det offentligt
            tillgängliga materialet hos olika relevanta myndigheter och verk
            mot den bild försvarsminister Leni Björklund gav i riksdagen den
            9 juni 2005:
            <list rend="ordered">
              <item>
                a. Av Leni Björklunds riksdagssvar får man intrycket att det
                militära besöksutbytet tog slut med ett besök av Sveriges ÖB i
                Israel 1998. Att Israels ÖB enligt Försvarsmaktens toppbesöksplanering
                skulle besöka Sverige 2000 nämns inte. Men framför allt nämns
                inte den skytteltrafik av militära och militärtekniska besök som
                länge pågått mellan Sverige och Israel. Enbart i FMV:s diarium
                finns ett fyrtiotal svenska tjänsteresor till Israel angivna för
                tiden 2000@2004. Till detta kommer alla israeliska besök i Sverige
                och alla besök i regi av andra myndigheter. Besöken handlar inte
                enbart om direkta följder av gjorda inköp utan om deltagande i
                utbildningar och konferenser av betydlig allmännare militärt syfte,
                där svenska befattningshavare medverkar i analyser kring Mellanösternkonflikten
                med deltagande från endast den sida som utövar illegal ockupation
                i strid med internationell rätt.
              </item>
              <item>
                b. Enligt Leni Björklund skulle israelisk medverkan vid militärteknisk
                prövning ha skett närmast av en tillfällighet. ”Vi har använt
                ett franskt företag för att leverera en UAV, en obemannad farkost.
                De har i sin tur valt en israelisk produkt.” Men enligt dokument
                som gjorts tillgängliga planerades israelisk medverkan i detta
                redan 2000, medan flygningen utfördes 2002. Det förefaller märkligt
                om det skulle ha kommit som en överraskning för berörda svenska
                myndigheter att UAV:n hade israeliskt ursprung. Ska det tolkas
                som att beställningen inte skulle gjorts om det israeliska sambandet
                varit känt tidigare? Något sådant finns inte ens antytt i försvarsministerns
                redogörelse, varför bortförklaringen förefaller poänglös.
              </item>
              <item>
                c. Beträffande det intensiva samarbetet med Raphael säger försvarsministern
                bara att ”personal från Raphael har medverkat vid klargörning
                inför prov men ej deltagit i själva provverksamheten. Provresultat
                och utvärdering har sekretessbelagts och varken delgivits leverantören
                eller israeliska myndigheter.” De mängder med israeliska militärtekniker
                från Raphael som åkt i skytteltrafik till Musköbasen och andra
                högkänsliga svenska försvarsanläggningar skulle alltså inte ha
                varit kapabla att göra bedömningar och iakttagelser av intresse
                för den israeliska krigsmakten? Och de många säkerhetsskyddsavtal
                som möjliggjort överlämnande av hemligt material till israeliska
                myndigheter och företag skulle alltså inte i något fall ha omfattat
                material av militärt intresse?
              </item>
              <item>
                d. Försvarsministern erkänner att forskningssamarbete förekommit
                tidigare. Däremot hävdar hon att så inte längre sker. Samtidigt
                har redovisats att en svensk stabsläkare deltagit i en konferens
                kring mängder av krigsmedicinska frågor. Var går gränsen för ”forskning”
                och ”vetenskapligt samarbete” i dessa sammanhang? Har verkligen
                allt utbyte med Israel inom vetenskapsområden som kan ha militär
                betydelse upphört? Något sådant entydigt besked har inte givits.
              </item>
              <item>
                e. När det gäller samarbetet med Israel beträffande JAS Gripen
                tycks försvarsministern mena att det är en tillfällighet. ”Vi
                har inte satt in materiel i JAS Gripen från Israel. Där skulle
                man ha en målutpekningskapsel och den upphandlade Saab, som levererade
                den, av det tyska företaget Zeiss. Det visade sig att det i sin
                tur byggde på en grundkonstruktion från en israelisk underleverantör”.
                Betyder det att beställningen skulle annulerats om man från svensk
                sida tidigare känt till det israeliska ursprunget?
              </item>
              <item>
                f. Svensk utnämning av militärattaché i Israel. Enligt försvarsministern
                är ”beslutet om placeringen kopplat till den säkerhetspolitiska
                omvärldsbevakningen som kräver militär kompetens och inte till
                materielsamarbete”. Men av dokumentationen framgår att kopia av
                dokument som rör krigsmaterielärenden Sverige@Israel oftast skickats
                till den för Israel sidoackrediterade militärattachén i Turkiet.
                Nu har denna funktion flyttats till Tel Aviv. Normalt ingår i
                militärattachéers arbete att biträda svenska myndigheter vid inköp
                av krigsmateriel. Skulle alltså särskilda riktlinjer till militärattachén
                i Israel ha lämnats som frigör denne från befattning med krigsmaterielärenden?
                Det förefaller sannolikt att utnämningen av en militärattaché
                i Tel Aviv är ett tecken på det militära samarbetet med Israel
                nu nått en sådan omfattning av en sidoackreditering bedöms som
                otillräcklig.
              </item>
            </list>
          </p>
          <p xml:id="i-RJ53dqH5aNFrZ7wtT39tvV">
            Enligt den logik som ligger bakom svensk vapenexport @ att den
            påstås bidra till förstärkning av den svenska försvarskraften
            @ måste rimligen den israeliska vapenexporten till Sverige bidra
            till att stärka den israeliska krigsmaktens styrka.
          </p>
          <p xml:id="i-H38pGKWLhA1XGEj28dfA6y">
            Mot bakgrund av det ovan angivna vill jag fråga försvarsministern:
          </p>
          <p xml:id="i-KVZBqQZPhBzwuN4oDL6uGN">
            Avser försvarsministern att tydliggöra olämpligheten i att svenska
            militärer deltar i kurser i Israel om så kallade Low Intensity
            Conflict där det lärs ut hur såväl civilt som väpnat motstånd
            mot en ockupation ska slås ner?
          </p>
          <p xml:id="i-GzAggfyGaNbUK6Xv5KPxuS">
            Avser försvarsministern att tydliggöra vad de säkerhetsskyddavtal
            som existerar mellan Sverige och Israel i varje enskilt fall innebär
            i form av israelisk tillgång till sekretessbelagda svenska uppgifter?
          </p>
          <p xml:id="i-GEtgudH35kDoufG6iwWBNo">
            Avser försvarsministern att utfärda en särskild riktlinje för
            militärattachén i Tel Aviv som särskilt anger att denne inte ska
            befatta sig med vapenhandelsärenden eller på något sätt bistå
            svenska företag som har eller eftersträvar vapentekniskt samarbete
            med Israel?
          </p>
          <p xml:id="i-L2nurKgEdDZv9JMGNgkKvB">
            Avser försvarsministern och regeringen att tydliggöra att Israel
            i hänseende till vapentekniskt samarbete inte är att betrakta
            som vilket annat land som helst som Sverige har sådant samarbete
            med?
          </p>
        </div>
      </div>
    </body>
  </text>
</TEI>
