<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0168">
  <teiHeader>
    <fileDesc>
      <titleStmt>
        <title>Förtidspensionerades möjligheter att återgå till arbetslivet</title>
        <author>Brus, Sven (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förtidspensionerades möjligheter att återgå till arbetslivet till Karlsson, Hans (s) - Statsråd om Förtidspensionerades möjligheter att återgå till arbetslivet</title>
          <idno type="rdwebb">GT10168</idno>
          <ref type="dokument_url_text">http://data.riksdagen.se/dokument/GT10168/text</ref>
          <ref type="dokument_url_html">http://data.riksdagen.se/dokument/GT10168</ref>
          <ref type="dokumentstatus_url_xml">http://data.riksdagen.se/dokumentstatus/GT10168</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-839FvTzHpvrdX4J7ckfWSt</idno>
            <persName>Sven Brus</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4oprySUPhxQJF1q6yQsx5u" corresp="i-839FvTzHpvrdX4J7ckfWSt">
          <date when="2005-12-13"/>
        </correspAction>
        <correspAction type="received" xml:id="i-T5WtQ75Tz3w3yaPHwb5KN2" corresp="i-WMD43YDAt2Efk5C5qFXnaQ">
          <date when="2005-12-13"/>
        </correspAction>
        <correspAction type="answered" xml:id="i-5BuSoH1aKR5Fg6Zno2KMGA" corresp="i-WMD43YDAt2Efk5C5qFXnaQ">
          <date when="2006-01-24"/>
        </correspAction>
        <correspContext corresp="i-5BuSoH1aKR5Fg6Zno2KMGA">
          <ref type="record" target="prot-200506--060">Riksdagens protokoll 2005/06:60 Tisdagen den 24 januari</ref>
          <ref type="recordSection" target="unsetDivId">11 § Svar på interpellation 2005/06:168 om förtidspensionerades möjligheter att återgå till arbetslivet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JMSaSpXJ2hUhsF7P7YasFm">
            None Förtidspensionerades möjligheter att återgå till arbetslivet
            None None
          </p>
        </div>
        <div type="ipqSubmissionInfo">
          <p xml:id="i-F64Biy9EP2BKqRobj4Bs3q">
            den 13 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-X28D3Fcyr7U4rzPuTn5Quu">
            I december 2004 hade drygt 530 000 personer aktivitets- eller
            sjukersättning, ca 10 % av den arbetsföra befolkningen. Varje
            år beviljas dessutom ca 70 000 nya aktivitets- eller sjukersättningar.
            Sedan 1997 har totalt 127 000 nya aktivitets- och sjukersättningar
            beviljats. Mer än 17 % av dem som i dag uppbär aktivitets- eller
            sjukersättning är under 40 år. Ökningen är mycket oroande eftersom
            det innebär att fler ställs mer permanent utanför arbetsmarknaden.
          </p>
          <p xml:id="i-GF2XYTJ2PS2WcayQLAyBy4">
            Regeringens mål för att minska ohälsan är att frånvaron från
            arbetslivet på grund av sjukskrivning ska halveras fram till 2008.
            Samtidigt saknas det några mål om att antalet förtidspensionärer
            ska bli färre.
          </p>
          <p xml:id="i-CRCPktNs7AUm37bvDZUGao">
            Trots att antalet långtidssjukskrivningar har ökat dramatiskt
            de senaste fem åren är antalet rehabiliteringsinsatser i princip
            oförändrade. Bara 9 % av dem som varit sjukskrivna mer än 60 dagar
            har genomgått en samordnad rehabilitering. Dessutom är det bara
            hälften av de sjukskrivna som vet vem som är deras kontaktperson
            på Försäkringskassan.
          </p>
          <p xml:id="i-NTHrmBw4grhdpnARFpgeZs">
            RFV:s stora undersökning bland långtidssjukskrivna visar att
            många av dem skulle kunna arbeta deltid eller heltid om de bara
            fick hjälp. Försäkringskassans nya studie Sjukskriven i onödan?
            visar att 32 % av de heltidssjukskrivna skulle vilja arbeta deltid
            med tanke på sin arbetsförmåga. Nästan 60 % uppger att de skulle
            kunna arbeta, åtminstone en del av sin normala arbetstid, om de
            i större utsträckning kunde påverka sin arbetssituation. Bland
            de drygt 530 000 personer som i dag lämnat arbetsmarknaden med
            aktivitets- eller sjukersättning finns således med all säkerhet
            många som hade kunnat komma tillbaka om de fått rehabiliteringsinsatser
            snabbt. I dag är det i stället endast 1 % av förtidspensionärerna
            som återvänder till arbetslivet.
          </p>
          <p xml:id="i-rHCE5UQbK1Z1ow48x2AjP">
            Det finns många åtgärder som skulle behöva vidtas för att hjälpa
            och stödja fler med aktivitets- eller sjukersättning att återgå
            till arbetslivet. Först och främst måste samtliga rehabiliteringsinsatser
            uttömmas innan någon förtidspensionering kan komma i fråga. Sjuk-
            och aktivitetsersättning ska endast beviljas om arbetsförmågan
            bedöms förhindra återgång till något arbete eller till utbildning
            som kan leda till en anställning. Den ettårsregel som regeringen
            infört riskerar annars bara att leda till rutinmässiga förtidspensioneringar.
            Vikten bör således ligga på rehabilitering. Antalet personer som
            får rehabiliteringspenning är i detta avseende väldigt viktigt.
            Den som genomgår arbetslivsinriktad rehabilitering som till exempel
            arbetsträning hos sin arbetsgivare eller någon annan arbetsgivare
            kan få rehabiliteringspenning. Rehabiliteringspenningen ger således
            den långtidssjukskrivne en möjlighet att mjukstarta sitt tidigare
            arbete, eller ett nytt, med bibehållen ersättning. Trots denna
            möjlighet var antalet personer som fick rehabiliteringspenning
            i april 2005 endast 17 576. Detta är även en minskning med 16
            % jämfört med antalet som fick rehabiliteringspenning i april
            2004. Både antalet kvinnor och män med ersättning minskade. Mot
            bakgrund av de undersökningar som Försäkringskassan gjort ter
            det sig förvånande att utnyttjandet av rehabiliteringspenning
            är så lågt. En analys bör göras av orsaken till detta och systemet
            bör därefter ändras så att utnyttjandet ökar.
          </p>
          <p xml:id="i-QXb2Bb3Bdx2HMhKePj8JdP">
            Det måste även skapas en rörlighet på arbetsmarknaden för dem
            som helt enkelt mår dåligt på sin arbetsplats och ett arbetsklimat
            som inkluderar även dem som kanske inte är fullt friska eller
            ”hundra procent” varje dag. Detta har regeringen försvårat dels
            genom införandet av arbetsgivarnas medfinansiering, dels genom
            att inte föreslå andra åtgärder som ökar rörligheten på arbetsmarknaden
            som till exempel rätt till tjänstledighet under en tid för att
            prova på arbete hos annan arbetsgivare.
          </p>
          <p xml:id="i-DEjYegsnoBA47t7qtLeYta">
            Vilka åtgärder avser statsrådet att vidta för att fler långtidssjukskrivna
            får en rehabiliteringsinsats?
          </p>
          <p xml:id="i-EMRhB6kBS8XHE3266V5Whu">
            Vilka åtgärder avser statsrådet att vidta för att se över orsakerna
            till det relativt låga antalet personer som får eller utnyttjar
            rehabiliteringspenning i dag?
          </p>
          <p xml:id="i-RDd4wTZazXqGasQJPeARjh">
            Vilka åtgärder avser statsrådet att vidta så att fler med sjuk-
            och aktivitetsersättning återgår till arbete?
          </p>
        </div>
      </div>
    </body>
  </text>
</TEI>
