<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0087">
  <teiHeader>
    <fileDesc>
      <titleStmt>
        <title>Hivbekämpning i Liberia</title>
        <author>Runegrund, Rosita (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hivbekämpning i Liberia till Freivalds, Laila (s) - Utrikesminister om Hivbekämpning i Liberia</title>
          <idno type="rdwebb">GT1087</idno>
          <ref type="dokument_url_text">http://data.riksdagen.se/dokument/GT1087/text</ref>
          <ref type="dokument_url_html">http://data.riksdagen.se/dokument/GT1087</ref>
          <ref type="dokumentstatus_url_xml">http://data.riksdagen.se/dokumentstatus/GT1087</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-43NmWWYd8vEgZrkoXWWCXx</idno>
            <persName>Rosita Runegrund</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MhyDjUk9HuNaVKqum5vxjP" corresp="i-43NmWWYd8vEgZrkoXWWCXx">
          <date when="2005-11-02"/>
        </correspAction>
        <correspAction type="received" xml:id="i-S7r6iYbtnFrUfmckp11v2q" corresp="i-4CwyNH4xXJhZj5wdBAzmSY">
          <date when="2005-11-07"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-YVSEn2nsg7b8H7i88hQG1d">
            None Hivbekämpning i Liberia None None
          </p>
        </div>
        <div type="ipqSubmissionInfo">
          <p xml:id="i-TQkSkgXX3BA9hZoy2LFHTq">
            den 2 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-USsDiaTCfgdFFgga7EgX7N">
            Enligt FN:s barnfond (Unicef) har unga människor i Liberia god
            kännedom om hiv/aids. De vet hur man smittas och hur man kan skydda
            sig. Trots detta omsätts inte kunskapen i praktisk handling.
          </p>
          <p xml:id="i-Qax4F1aCbsA9deQKUoBJe6">
            Unicefs studie av Liberia, som omfattar nästan 1 500 barn och
            ungdomar mellan 10 och 25 år, visar att nio av tio personer vet
            att hiv kan spridas via sexuellt umgänge. Sex av tio vet att kondomer
            skyddar, men trots denna kunskap använde bara en av tio kondom
            första gången de hade sex.
          </p>
          <p xml:id="i-AgBPoYfKR2NjeYmqd7vLRn">
            Unicefs studie tyder på att information och kunskap om hiv/aids
            inte påverkar ungdomars beteende. Att ungdomar inte använder kondom
            trots att de känner till hur hiv sprids är alarmerande eftersom
            hälften av Liberias befolkning är under 18 år och att 8,2 % av
            befolkningen beräknas bära på smittan.
          </p>
          <p xml:id="i-KzFci8hmYhPdq4bhZ7vFwa">
            Kunskapen om smittan är dock inte lika utbredd i hela Liberia.
            I vissa områden, exempelvis i regionen Lofa, är kunskapen om hiv/aids
            mycket begränsad och här krävs särskilda informationskampanjer.
            I Lofa uppger så många som en tredjedel att de inte hade hört
            talas om hiv/aids. Enligt Unicef kan detta bero på att frivilligorganisationer
            inte haft möjlighet att jobba i dessa mer otillgängliga, och tidigare
            rebellkontrollerade, områden. Här måste stora insatser göras.
          </p>
          <p xml:id="i-VZUrXbpHxiZQHYuBAramqG">
            Hur ska då smittan någonsin kunna bekämpas? Jag tror att nyckeln
            är att ungdomar måste känna hopp och tillförsikt inför framtiden.
            Liberia har genomlidit ett 14 år långt inbördeskrig, och många
            av dem som var med i Unicefs studie har alltså aldrig upplevt
            fred; många av dessa ungdomar har levt nära döden under hela sina
            liv. Hopplöshet kan föda likgiltighet inför dödliga sjukdomar
            som hiv/aids, vilket kan vara en starkt bidragande orsak till
            att ungdomarna inte använder kondom, trots att de är medvetna
            om riskerna. Därför är det av yttersta vikt att ekonomin stabiliseras,
            att skolväsendet återuppbyggs och att arbetslösheten bekämpas.
            Här behövs stora insatser.
          </p>
          <p xml:id="i-Jy7Drpz3sGjof2HmAu1Z7c">
            Rapporten pekar även på att den liberianska ekonomin är så pass
            ansträngd att sjukvården måste inrikta sig på den mest akuta vården,
            vilket gör att det inte finns pengar över till vare sig testcentrum
            eller bromsmediciner. Detta är ett stort problem.
          </p>
          <p xml:id="i-MhvvJmJzYv2SbCFNBYXwwF">
            Återuppbyggnaden av landet måste ta fart för att hiv/aids-epidemin
            ska kunna bekämpas. Det behövs alltså både riktade humanitära
            insatser och informationskampanjer, men även förbättrad ekonomi,
            bättre skolväsende och fler jobb. Endast 57,5 % av befolkningen
            över 15 år kan läsa och skriva. Arbetslösheten beräknas ligga
            på 85 %, och 80 % av befolkningen befinner sig under det så kallade
            fattigdomsstrecket. Om inte dessa siffror radikalt förbättras
            kommer det att bli svårt att bromsa hiv/aids-epidemin.
          </p>
          <p xml:id="i-YFrgxWn1sLA9AunV6uuvbY">
            Satsningar på information och hälsovård å ena sidan och utbildning
            och jobb å andra sidan skiljs inte åt av vattentäta skott, utan
            hänger samman som kommunicerande kärl. Om ungdomarna känner hopp
            inför framtiden, kommer de även att ta till sig av den information
            som finns kring hiv/aids.
          </p>
          <p xml:id="i-NdyZgNmtLN2ps53XTfxR45">
            Återuppbyggnaden av Liberias infrastruktur och ekonomi är även
            nödvändig för att förhindra att tidigare soldater och barnsoldater
            från Liberia, i brist på annan försörjning, startar nya oroligheter
            i Liberia, eller att de tar värvning i Elfenbenskusten och Guinea
            på den ena eller andra sidan i de pågående eller begynnande inbördeskrigen.
            Om inte tidigare soldater finner meningsfull sysselsättning riskerar
            krigen att fortsätta från en region till en annan, till en tredje
            och så vidare.
          </p>
          <p xml:id="i-GFKaT2t46YLtHEAZCcu3aj">
            I en rapport från Human Rights Watch, april 2005, Youth, Poverty
            and Blood, påpekas mycket riktigt att internationella insatser
            för att avväpna milissoldaterna måste innefatta att de erbjuds
            ett alternativ till att föra krig som försörjning. Rapporten pekar
            på att straffriheten sedan 1980-talet för krigsförbrytelser tillsammans
            med fattigdomen lett till ett mycket grovt våld i länder som Liberia,
            Sierra Leone och Elfenbenskusten. De soldater som begår dessa
            övergrepp började ofta som milissoldater genom att bli bortrövade
            med våld. Därefter har de stridit för de olika grupperingarna
            i olika länder. Vapenhandlare som försett de stridande parterna
            med vapen har, tillsammans med korrupta och förtryckande regimer,
            bidragit till nya inbördeskrig.
          </p>
          <p xml:id="i-8JGziTqk6RJiH9JuNiDoBo">
            Enligt rapporten från Human Rights Watch har över två tredjedelar
            av de tidigare stridande i Liberia tillfrågats om att ansluta
            sig till "uppdrag" i Guinea och Elfenbenskusten. Bland dem som
            rekryterats till Guinea har hälften fått frågan från anhängare
            till Guineas president Lansana Conté, medan övriga fått erbjudanden
            från befälhavare som uppger sig representera ansatser till uppror
            i Guinea.
          </p>
          <p xml:id="i-C9vFXWbzyzsg54eMnXRxFr">
            Nya oroligheter rapporteras då och då från olika delar av Liberia
            och utan en stabil och varaktig fred i och utanför landet kommer
            hiv-bekämpningen inte att lyckas. Fred och stabilitet måste därför
            vara det överordnade målet. Genom att återanpassa före detta soldater
            och barnsoldater till det civila samhället, via utbildning eller
            genom ett jobb, kan våldsspiralen stoppas och hiv/aids-epidemin
            hejdas.
          </p>
          <p xml:id="i-R3Ym6AeB28m4Zv54nPmG3D">
            På vilket sätt avser utrikesministern att stödja hälsosektorn
            i Liberia, inkluderande frivilligorganisationer, för prevention
            och information om hiv/aids inklusive sexuell och reproduktiv
            hälsa?
          </p>
          <p xml:id="i-WE2YB2rzJcowVdSTFjNaJE">
            Vad avser utrikesministern att vidta för åtgärder för att bistå
            Liberia att organisera testcentra för hiv/aids och underlätta
            inköp av bromsmediciner inom ramen för WTO och i enlighet med
            Trips-avtalet?
          </p>
          <p xml:id="i-QFef2QB9SU7gfBBeMTGcia">
            Vilka åtgärder avser utrikesministern att vidta för att stärka
            den liberianska ekonomin på ett makroekonomiskt plan?
          </p>
          <p xml:id="i-hHR8UbK4hyW81gH7uuMaG">
            Vilka åtgärder avser utrikesministern att vidta i syfte att hjälpa
            Liberia att bygga upp det raserade skolväsendet?
          </p>
          <p xml:id="i-RMsLAbCHwLKiy9RQ3scYVz">
            Vad har utrikesministern vidtagit för åtgärder för att genomföra
            den tidigare utlovade satsningen på barn och ungdomar i Liberia?
          </p>
          <p xml:id="i-5NLy6eMPev1kY9tGFv89b1">
            Vilka åtgärder har utrikesministern vidtagit vad gäller rehabiliteringen
            av barnsoldater?
          </p>
          <p xml:id="i-8jrN55TxwLQfbRji7sVfdy">
            Vilka åtgärder avser utrikesministern att vidta i syfte att understödja
            den liberianska regeringen att ge före detta soldater och barnsoldater
            en meningsfull sysselsättning och eller utbildning?
          </p>
        </div>
      </div>
    </body>
  </text>
</TEI>
