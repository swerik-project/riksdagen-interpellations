<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0226">
  <teiHeader>
    <fileDesc>
      <titleStmt>
        <title>Fortsatt utredning om lotterilagen</title>
        <author>Axén, Gunnar (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fortsatt utredning om lotterilagen till Österberg, Sven-Erik (s) - Statsråd om Fortsatt utredning om lotterilagen</title>
          <idno type="rdwebb">GT10226</idno>
          <ref type="dokument_url_text">http://data.riksdagen.se/dokument/GT10226/text</ref>
          <ref type="dokument_url_html">http://data.riksdagen.se/dokument/GT10226</ref>
          <ref type="dokumentstatus_url_xml">http://data.riksdagen.se/dokumentstatus/GT10226</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W6BJ44rcZjp5pD28NhHrCf</idno>
            <persName>Gunnar Axén</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-9fdWbFK67588CD12XaNZBq</idno>
            <persName>Sven-Erik Österberg</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-2CUquCempsKPK7mHwex8Fk" corresp="i-W6BJ44rcZjp5pD28NhHrCf">
          <date when="2006-01-30"/>
        </correspAction>
        <correspAction type="received" xml:id="i-5cc84BKPUzxd7wmDs8y7f6" corresp="i-9fdWbFK67588CD12XaNZBq">
          <date when="2006-02-01"/>
        </correspAction>
        <correspAction type="answered" xml:id="i-Ss4LUGoWj5DWvkdxV8b1gr" corresp="i-9fdWbFK67588CD12XaNZBq">
          <date when="2006-02-21"/>
        </correspAction>
        <correspContext corresp="i-Ss4LUGoWj5DWvkdxV8b1gr">
          <ref type="record" target="prot-200506--076">Riksdagens protokoll 2005/06:76 Tisdagen den 21 februari</ref>
          <ref type="recordSection" target="unsetDivId">9 § Svar på interpellation 2005/06:226 om fortsatt utredning om lotterilagen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TEfLsMjNj4HLVbDxKfT5Qd">
            None Fortsatt utredning om lotterilagen None None
          </p>
        </div>
        <div type="ipqSubmissionInfo">
          <p xml:id="i-XK7HjCQvmZEUJHnczbfequ">
            den 30 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KxU2TzCVMKACDAy7bFBhzt">
            I den utredning av lotterilagen som regeringens ensamutredare,
            Jan Francke, nu överlämnat till statsrådet slås tydligt fast att
            den svenska lotterilagen står i strid med EG-rätten. Utredningen
            har inte av regeringen givits tillräcklig tid att ordentligt utreda
            frågan varför flera oklarheter om den svenska lagens EG-legalitet
            återstår.
          </p>
          <p xml:id="i-5yHCarvPp7H8XakzhS3foy">
            Det finns nu en uppenbar risk att om regeringen inte agerar i
            tid och återkommer med ett förslag på hur en svensk spelreglering
            som är förenlig med EG-rätten ska se ut, så faller hela systemet.
            Risken är då att vi står utan fungerande lagstiftning. Regeringen
            måste skyndsamt presentera en plan för hur en fortsatt utredning
            av den svenska spelmarknaden och lotterilagen ska se ut.
          </p>
          <p xml:id="i-E5fjzEPtj4vX89AXGxmhvk">
            Det svenska spelmonopolet havererar mer för varje dag som går.
            Redan i dag bedrivs 80 % av spelet på Internet av utländska bolag.
            Det innebär att 80 % av intäkterna från Internetspel försvinner
            ut ur landet och undgår beskattning. När också spelen via Internet
            ökar i omfattning på bekostnad av traditionella lotterier går
            utvecklingen alltmer åt att svenskarnas spelande står helt utanför
            statens kontroll. Detta leder till att svenskarnas spelande allt
            mindre lyder under den svenska lagen. Det är ett uppenbart problem
            för spelarnas rättssäkerhet och konsumentskydd. När rättstvister
            med spelbolag uppstår tvingas spelarna att slita dessa i en utländsk
            domstol.
          </p>
          <p xml:id="i-Pkib2LSthiAGZJTSYnpX9v">
            Utredningen konstaterar också att det varken finns juridiska
            eller tekniska möjligheter att stoppa denna utveckling. Det finns
            bland annat ett avgörande från Världshandelsorganisationen (WTO)
            som förbjuder länder att hindra spel från utländska bolag via
            Internet. Inom EES-området stoppas denna möjlighet av den fria
            rörligheten inom EG-rätten. Några möjligheter att backa utvecklingen
            till tiden innan konkurrensen via Internet föreligger således
            inte.
          </p>
          <p xml:id="i-LcFZF5tbDMHDWk4WRHNvz2">
            I den utredning som Jan Francke överlämnat till regeringen finns
            ett förslag skisserat på hur en svensk lagstiftning som skulle
            vara förenlig med EG-rätten skulle kunna se ut. Eftersom regeringen
            vägrat att ge utredningen tid att utreda denna fråga vidare är
            detta tyvärr bara en skiss. Det hade varit värdefullt att få se
            detta förslag fullt ut. Regeringens strypande av utredningen om
            lotterilagen antyder dock att regeringen inte är intresserad av
            förslag med denna inriktning.
          </p>
          <p xml:id="i-EmthvAsSt8cQ7oJ72djxnC">
            Bollen ligger nu hos regeringen som stoppat utvecklingen. Under
            tiden som Lotterilagsutredningen sänds på remiss måste regeringen
            presentera en tidsplan för hur den fortsatta processen ska se
            ut.
          </p>
          <p xml:id="i-5ZK9yFpJJGKcmwrJadfLzY">
            Jag vill därför fråga statsrådet:
          </p>
          <p xml:id="i-Q5Up6GmyFx1UJV645YmJPP">
            När avser statsrådet att presentera en tidsplan för när en ny
            lotterilag ska vara klar?
          </p>
          <p xml:id="i-GHqCwbNCkdrn3A4tphn1bN">
            Hur avser statsrådet att låta vidare utreda hur den svenska lotterilagen
            kan göras förenlig med EG-rätten?
          </p>
          <p xml:id="i-5ASqSyiu1GmyXt3szwQibB">
            Avser statsrådet att låta vidare utreda det tionde kapitlet i
            Lotterilagsutredningen där det skissas på ett alternativt utformande
            av den svenska spelpolitiken?
          </p>
        </div>
      </div>
    </body>
  </text>
</TEI>
