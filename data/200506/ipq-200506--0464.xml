<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0464">
  <teiHeader>
    <fileDesc>
      <titleStmt>
        <title>Hotade vittnen</title>
        <author>Vänerlöv, Ingemar (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hotade vittnen till Bodström, Thomas (s) - Justitieminister om Hotade vittnen</title>
          <idno type="rdwebb">GT10464</idno>
          <ref type="dokument_url_text">http://data.riksdagen.se/dokument/GT10464/text</ref>
          <ref type="dokument_url_html">http://data.riksdagen.se/dokument/GT10464</ref>
          <ref type="dokumentstatus_url_xml">http://data.riksdagen.se/dokumentstatus/GT10464</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <persName>Ingemar Vänerlöv</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GcRJuLLrzhQSqCqHnHQbiE" corresp="i-SmQxY46smWu5awEQ2oGr4n">
          <date when="2006-05-22"/>
        </correspAction>
        <correspAction type="received" xml:id="i-Er9j155Nk5PrM1tmzreRiN" corresp="i-STyFs6Gu3boin31eFp1bNM">
          <date when="2006-05-24"/>
        </correspAction>
        <correspAction type="answered" xml:id="i-6uSUikCNRtHX9SEhiiDmqL">
          <date when="2006-06-07"/>
        </correspAction>
        <correspAction type="answered" xml:id="i-LcRH39pZuaRgJz4xWp1fCH" corresp="i-STyFs6Gu3boin31eFp1bNM">
          <date when="2006-06-07"/>
        </correspAction>
        <correspContext corresp="i-LcRH39pZuaRgJz4xWp1fCH">
          <ref type="record" target="prot-200506--136">Riksdagens protokoll 2005/06:136 Onsdagen den 7 juni</ref>
          <ref type="recordSection" target="unsetDivId">29 § Svar på interpellationerna 2005/06:462 om insatser mot organiserad brottslighet och 464 om hotade vittnen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GjxrWLxTGpzgxw6x5gMh8s">
            None Hotade vittnen None None
          </p>
        </div>
        <div type="ipqSubmissionInfo">
          <p xml:id="i-Mn7bZ3KBho6bpSXH3oWs56">
            den 22 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-poPE5ga6y5jRMebPsfUAM">
            Hot mot vittnen blir tyvärr ett allt vanligare och större problem.
            Hotade vittnen skräms till tystnad och domstolarna går därmed
            miste om viktiga vittnesmål som skulle kunna bidra till att klara
            upp redan begångna brott men också förhindra framtida brottslighet.
            Detta är naturligtvis helt oacceptabelt i en rättsstat som Sverige
            och ett hot mot vårt rättssamhälle.
          </p>
          <p xml:id="i-HcbwJ5wh768wGxNCzCWR5e">
            Rättstryggheten kräver att vi kan lita på våra domstolar och
            att rättvisa domar avkunnas. Ett måls avgörande beror i hög grad
            på goda vittnesmål. Det förutsätter att folk vågar ställa upp
            och vittna i en rättegång. Under senare år har dock rädslan för
            att vittna ökat. Till stor del beror det på den allt grövre organiserade
            brottslighetens framväxt. De flesta som vet något om de kriminella
            gängens verksamhet tiger, övertygade om att de måste det för att
            överleva. Det finns exempel på folk som ”golat”, skvallrat, och
            betalat med sina liv.
          </p>
          <p xml:id="i-Ji8eZtCp7Ys8FddANjhcqE">
            För varje gång som gängens brottsliga verksamhet förblir ostraffad
            av samhället stärks deras makt över dem som skulle kunna ändra
            på det. De kriminella gängens regim är nästan som en ”oordningsmakt”.
            Alla, från kriminella internationella motorcykelorganisationer
            till det lilla lokala grabbgänget i förorten, har en tydlig struktur,
            helt vid sidan av resten av samhället, och där styr de. Där är
            det de som skyddar, som straffar och som regerar. De här gängen
            begår brott, ofta grova och uppenbara brott, men de som lever
            nära dem vittnar inte mot dem, av lojalitet eller av rädsla för
            konsekvenserna.
          </p>
          <p xml:id="i-5Jd4XuocYr5QdWh4xiyXzp">
            Ofta hinner ryktet om gängets makt före själva maktutövningen,
            varför hoten nästan alltid är underförstådda. Men på senare år
            har alltfler hot blivit uttalade och kända. Det framgår tydligt
            av brottsstatistiken när det gäller brottet ”övergrepp i rättssak”,
            vilket den gör sig skyldig till som med våld eller hot angriper
            någon för att denne gjort en polisanmälan eller vittnat om något,
            eller om någon angrips som tänkt vittna (brottsbalken 17:10).
          </p>
          <p xml:id="i-YbzTHgZbFgrrNQSDVGP5no">
            Antalet dömda för övergrepp i rättssak ökar dramatiskt. 1981
            lagfördes 158 personer för detta brott. 1997 hade antalet stigit
            till 340 för att fem år senare vara uppe i 603 lagförda personer.
            Det innebär att först ägde en dubblering rum under en 15-årsperiod,
            sedan sker i stort sett en fördubbling igen, men nu tog den bara
            fem år. Kurvan steg mera måttligt fram till millennieskiftet för
            att då stiga tvärt, vilket visas av att år 2000 var antalet fällande
            domar för övergrepp i rättssak 65 till antalet. 2004 hade siffran
            stigit till 348, på endast fyra år. Anmälningarna ökade från 3
            291 till 4 383 under samma tidsperiod, enligt statistik från Brottsförebyggande
            rådet (Brå).
          </p>
          <p xml:id="i-7mcHCUJjBNNu3wqGXvXsYX">
            Den kraftiga uppgången kan med stor sannolikhet sättas i samband
            med att under senaste tioårsperioden har de tungt kriminella gängen
            i Sverige ökat stort. Enligt en kartläggning redovisad i DN den
            27 september 2005 finns de nu på 23 orter över hela södra halvan
            av landet, medan det endast var Helsingborg, Malmö och Stockholm
            som var hemvist för gängen 1995.
          </p>
          <p xml:id="i-26QSHbC5psWmP75EBBJDsU">
            Ytterligare en konsekvens av gängens framfart är att flera grova
            våldsbrott förblir ostraffade, trots att polis och åklagare anser
            sig veta vem den skyldige är. Länskriminalpolisen i Stockholm,
            Västra Götaland och Skåne kan omgående räkna upp ett tiotal olösta
            mord eller försvinnanden med kopplingar till gängkriminalitet.
            Det är ouppklarade ärenden i lagens mening, men inte alltid i
            moralisk. Polisen tror sig veta vem som begått brottet, eller
            i vart fall veta vem som känner till vem som gjorde det. Men eftersom
            alla tiger går inget att bevisa.
          </p>
          <p xml:id="i-MkvEo92J9wEQfiZmNpfUjX">
            Gängens interna spelregler sprider sig dessvärre till allmänheten.
            Några tydliga exempel går att hitta i Stockholmsförorten Fittja.
            I februari 1998 sköts en väktare i benet inne på Fittja Centrum
            inför 25 vittnen. Alla som visste något om motivet teg. Året efter
            knivhöggs en man till döds på gångvägen precis utanför. 70 personer
            fanns på plats när polisen anlände. Ingen ville vittna.
          </p>
          <p xml:id="i-AARN93FcPRrxuHUGSCtSz2">
            I Sverige har vi på senare år börjat anpassa domstolarnas lokaler
            på sådant sätt att vittnen och brottsoffer ej ska behöva konfronteras
            med gärningsmannen. Brottsofferjourerna med flera gör en fantastisk
            insats vad gäller vittnesstöd. Allt detta är naturligtvis bra,
            men det vore något aningslöst att tro att det räcker med det för
            att hålla uppe vittnesbenägenheten.
          </p>
          <p xml:id="i-WQggvDztK9KxXKBmWS5oNu">
            Även förslagen i regeringens nyligen avlämnade proposition Personsäkerhet
            (2005/06:138), som ska debatteras i riksdagen den 29 maj och fattas
            beslut om dagen efter, är lovvärda. Där föreslås en ny bestämmelse
            införas i polislagen som säger att särskilt personsäkerhetsarbetet
            får bedrivas beträffande vittnen och andra hotade personer. Men
            det är tveksamt om dessa förslag mer än marginellt kan höja vittnesbenägenheten.
            Den som allvarligt blivit skrämd och hotad känner sig nog inte
            speciellt lugnad av att polisen kan bedriva personsäkerhetsarbete
            i hans eller hennes fall. Att allmänhetens förtroende för polisen
            dessutom har sjunkit under senare tid gör inte saken bättre.
          </p>
          <p xml:id="i-6tSgcLQUFVWzMUi7FEvkR2">
            Regeringen inser att det finns problem runt personsäkerhetsarbetet
            och säger själv i propositionen: ”Uppgifter om verksamheten i
            ett särskilt personsäkerhetsarbete kan som huvudregel hållas hemliga
            för den misstänkte och dennes försvarare fram t o m förundersökningen.
            Under den följande rättegången ställer sig saken i viss mån annorlunda.
            De uppgifter som framkommer under ett förhör utgör praktiskt taget
            alltid processmaterial och kan då inte hemlighållas för den tilltalade
            och hans eller hennes försvarare.”
          </p>
          <p xml:id="i-5zk8eZwiJwC3f86wXqoA21">
            Hur ska man kunna få en ändring till stånd när det gäller benägenheten
            att vittna i till exempel ovan nämnda fall från Fittja? En idé
            som förts fram är att nyckelvittnen skulle få vara anonyma, att
            den som utpekas aldrig ska få veta vem som pekade. Vittnet skulle
            inte vara anonymt för domstolen utan endast för den eller de som
            misstänkts ha begått den brottsliga gärningen.
          </p>
          <p xml:id="i-ETnkkZLUw92awcD4hnaxHo">
            Det går inte i Sverige i dag. Men i praktiken finns systemet
            redan i våra grannländer. I Norge ändrades straffeprocessloven
            sommaren 2001 för att göra det möjligt att tillåta vittnesmål
            utan att identiteten röjdes. I Danmark ändrades retsplejeloven
            2002 på samma sätt. Kanske skulle även i Sverige vittnesmål under
            sekretessbelagd identitet vara tänkbara i vissa fall, medan de
            i andra vore otänkbara?
          </p>
          <p xml:id="i-FA1hSSxhx1uSsnYX76D9j6">
            Med anledning av ovanstående vill jag fråga följande:
          </p>
          <p xml:id="i-6E1XiLucQ5DHtZVyhEjhoH">
            Vilka åtgärder avser justitieministern att vidta för att förhindra
            att vittnen skräms till tystnad?
          </p>
          <p xml:id="i-KJfshw4u4F9CN6G2dFfxCS">
            Är justitieministern beredd att verka för att anonyma vittnen,
            det vill säga vittnesmål under sekretessbelagd identitet, tillåts
            i svenska domstolar?
          </p>
        </div>
      </div>
    </body>
  </text>
</TEI>
