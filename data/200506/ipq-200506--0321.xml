<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0321">
  <teiHeader>
    <fileDesc>
      <titleStmt>
        <title>Förbud mot klustervapen i Sverige</title>
        <author>Jóhannesson, Berit (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbud mot klustervapen i Sverige till Björklund, Leni (s) - Försvarsminister om Förbud mot klustervapen i Sverige</title>
          <idno type="rdwebb">GT10321</idno>
          <ref type="dokument_url_text">http://data.riksdagen.se/dokument/GT10321/text</ref>
          <ref type="dokument_url_html">http://data.riksdagen.se/dokument/GT10321</ref>
          <ref type="dokumentstatus_url_xml">http://data.riksdagen.se/dokumentstatus/GT10321</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmkkKmc2XQLDmqAXoGoovP</idno>
            <persName>Berit Jóhannesson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-LPeHzm6DnLycREHCZTmxzJ" corresp="i-LmkkKmc2XQLDmqAXoGoovP">
          <date when="2006-03-22"/>
        </correspAction>
        <correspAction type="answered" xml:id="i-PLjzF2BEANkigCZesSi22P">
          <date when="2006-04-19"/>
        </correspAction>
        <correspAction type="received" xml:id="i-XzzxxQDmdvER7kfBcRJwXG" corresp="i-CcdZckB2ErC625pmVtogZg">
          <date when="2006-03-22"/>
        </correspAction>
        <correspAction type="answered" xml:id="i-3x5xijnfu5Hn9acqT3Wnfy" corresp="i-CcdZckB2ErC625pmVtogZg">
          <date when="2006-04-19"/>
        </correspAction>
        <correspContext corresp="i-3x5xijnfu5Hn9acqT3Wnfy">
          <ref type="record" target="prot-200506--106">Riksdagens protokoll 2005/06:106 Onsdagen den 19 april</ref>
          <ref type="recordSection" target="unsetDivId">10 § Svar på interpellationerna 2005/06:320 och 321 om förbud mot klustervapen i Sverige</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KCtoC6ePRfPCqSF6gxp4Pe">
            None Förbud mot klustervapen i Sverige None None
          </p>
        </div>
        <div type="ipqSubmissionInfo">
          <p xml:id="i-UsuQ3RxxCNzr6zQByXC1eV">
            den 22 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Xn13LPyQ5ZJh2WJipCHuSR">
            Klusterbomber är det konventionella vapen som utgör det största
            humanitära hotet mot civilbefolkningen i krigsdrabbade länder.
            Den 26 maj 2003 svarade dåvarande utrikesminister Anna Lindh på
            en interpellation om ett omedelbart moratorium vad gäller klusterbomber
            inom EU och FN. Vissa framsteg har uppnåtts sedan dess men vi
            har inte anledning att vara nöjda.
          </p>
          <p xml:id="i-S9Aiae2zR6Xe8UJbcudbnq">
            Klusterbomber är bombkapslar som i luften släpper ut minibomber
            bland vilka upp till 30 % inte detonerar när de träffar mark utan
            i stället ligger kvar på marken likt ett minfält. Klusterbomber
            syftar till att sprida ut klustret av bomber över ett större område
            vilket utgör en påfallande risk för att träffa civila människor.
            Trots att klusterbomber och andra klustervapen till stor del har
            samma effekt som personminor är dessa vapen inte förbjudna.
          </p>
          <p xml:id="i-8bagFZPGF5BwcPb92vYde2">
            Försvarsminister Leni Björklund säger i ett TT-meddelande att
            ”det behövs en definition av vad klustervapen är” (TT 2006-02-22).
            Enligt FN kan klustervapen definieras som kapslar designade för
            att sprida eller frigöra multipelt subkrigsmateriel. Definitionen
            är av stor betydelse för det fortsatta arbetet för ett förbud
            mot klustervapen.
          </p>
          <p xml:id="i-Cg9Rb2FiXx7mHgT9NMyeNr">
            Det av riksdagen ratificerade femte protokollet till konventionen
            om förbud mot eller inskränkningar i användningen av vissa konventionella
            vapen som kan anses vara ytterst skadebringande eller ha urskillningslösa
            verkningar (1980 års vapenkonvention) är enligt Vänsterpartiet
            ett steg i rätt riktning men inte tillräckligt långtgående eller
            verkningsfullt.
          </p>
          <p xml:id="i-HByC8wPjnUgQo2DWtpkfFA">
            Vänsterpartiet har skrivit kommittémotion 2004/05:v768 om att
            Sverige bör införa ett moratorium för klustervapen i Sverige och
            verka för ett förbud mot klustervapen inom FN och EU. EU-parlamentet
            har i en resolution fastslagit att man önskar se ett moratorium
            för klustervapen.
          </p>
          <p xml:id="i-Xbf9chjb2B85iEgTuAfXPc">
            Vänsterpartiet vill liksom Cluster Munition Coalition, som består
            av 161 freds- och människorättsorganisationer som Svenska freds-
            och skiljedomsföreningen och Amnesty International, verka för
            ett stopp för användning, produktion och handel med klustervapen
            till dess att de humanitära problemen med klustervapen är lösta.
          </p>
          <p xml:id="i-628JhHHqitpUYQnjbvdcDH">
            Det säkerhetspolitiska syftet med Sveriges innehav av klusterbomber
            av typen Mjölner som kan fällas från JAS-plan är tvivelaktigt.
            Det är anpassat till invasionsförsvarets behov och passar inte
            den nya försvarspolitiken. Eftersom klustervapen sprider ut sig
            över ett stort område och ligger kvar i marken likt personminor
            är det omöjligt att undvika att civila människor skadas. Även
            om det svenska försvarets klustervapen, det vill säga Mjölner,
            enbart har en felmarginal på 1 % så riskerar de ändå att skada
            civila. Dels för att en felmarginal på 1 % kan resultera i stora
            mängder blindgångare, dels för att Mjölners spridningsradie är
            stor, en 250 meter bred och 400 meter lång yta, vilket gör det
            svårt att säkerställa att inga civila mål eller människor finns
            i spridningsområdet.
          </p>
          <p xml:id="i-3NBKzE9ecypi6p1EPyEjeY">
            Det tjänar inget säkerhetspolitiskt syfte att Sverige innehar
            klustervapen. Konsekvensen av Sveriges innehav av klustervapen
            ger i stället legitimitet åt andra länders användning och handel
            med klustervapen.
          </p>
          <p xml:id="i-MssV4Ce5qtt7XomaPPYpjJ">
            Belgien är det första landet i världen att förbjuda klusterbomber
            sedan den 16 februari 2006. Belgien var också det första landet
            att förbjuda personminor, efterföljt av Sverige på fjärde plats.
            Förbuden ledde fram till Ottawakonventionen om förbud mot antipersonella
            minor, vilket 148 länder i dag omfattas av. Ottawakonventionen
            har gjort världen säkrare och räddat många människoliv. Tack vare
            Belgiens politiska mod har en historisk chans uppstått att verka
            för ett förbud mot klustervapen internationellt och uppnå en motsvarighet
            till Ottawakonventionen.
          </p>
          <p xml:id="i-JJQEvAhFLQRHBFbpiPKVus">
            Vänsterpartiet anser liksom fredsrörelsen att Sverige bör följa
            Belgiens exempel och förbjuda användning, produktion och handel
            av klustervapen. Vi måste börja på hemmaplan innan vi verkar för
            ett förbud internationellt. Ett förbud mot klustervapen i Sverige
            skulle ge minskad legitimitet för användning, produktion och export
            av klustervapen internationellt. Ett svenskt förbud mot klustervapen
            skulle ge Sverige trovärdighet i internationella nedrustningsförhandlingar.
            Sverige har genom åren varit pådrivande i nedrustningssammanhang.
            Vänsterpartiet anser att vi bör vara det även fortsättningsvis.
            Ottawakonventionen visar att enskilda länders förbud mot inhumana
            vapen kan leda fram till internationella förbud. Därför vore det
            klokt av Sverige att stödja den rörelse som kan vara ett frö till
            ett internationellt förbud mot klustervapen.
          </p>
        </div>
        <div type="ipQuestion">
          <p xml:id="i-YRqHXto4fvPtvHXFiw91Ww">
            Jag vill fråga försvarsministern:
            <list rend="ordered">
              <item>
                1. Hur definierar försvarsministern klustervapen?
              </item>
              <item>
                2. Vilket säkerhetspolitiskt syfte fyller Sveriges innehav av
                klustervapen av typen Mjölner i det svenska insatsförsvaret?
              </item>
              <item>
                3. Avser försvarsministern att vidta åtgärder för att Sverige
                ska följa Belgiens exempel och införa ett förbud mot klustervapen
                i Sverige?
              </item>
            </list>
          </p>
        </div>
      </div>
    </body>
  </text>
</TEI>
