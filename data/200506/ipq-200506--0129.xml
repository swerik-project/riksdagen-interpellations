<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0129">
  <teiHeader>
    <fileDesc>
      <titleStmt>
        <title>Myndigheters politiska opinionsbildning</title>
        <author>Krantz, Tobias (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Myndigheters politiska opinionsbildning till Österberg, Sven-Erik (s) - Statsråd om Myndigheters politiska opinionsbildning</title>
          <idno type="rdwebb">GT10129</idno>
          <ref type="dokument_url_text">http://data.riksdagen.se/dokument/GT10129/text</ref>
          <ref type="dokument_url_html">http://data.riksdagen.se/dokument/GT10129</ref>
          <ref type="dokumentstatus_url_xml">http://data.riksdagen.se/dokumentstatus/GT10129</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnkrZ3NAvoWXY6Krxbkudq</idno>
            <persName>Tobias Krantz</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-9fdWbFK67588CD12XaNZBq</idno>
            <persName>Sven-Erik Österberg</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9fdWbFK67588CD12XaNZBq</idno>
            <persName>Sven-Erik Österberg</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Guv45h6tDTScDxs39q9EJZ" corresp="i-UnkrZ3NAvoWXY6Krxbkudq">
          <date when="2005-11-21"/>
        </correspAction>
        <correspAction type="received" xml:id="i-5wDxsxMSrLTibUdznMo4Di" corresp="i-9fdWbFK67588CD12XaNZBq">
          <date when="2005-11-22"/>
        </correspAction>
        <correspAction type="answered" xml:id="i-62f5Y1KezXA5xLbN1gz4NT" corresp="i-9fdWbFK67588CD12XaNZBq">
          <date when="2005-12-09"/>
        </correspAction>
        <correspContext corresp="i-62f5Y1KezXA5xLbN1gz4NT">
          <ref type="record" target="prot-200506--048">Riksdagens protokoll 2005/06:48 Fredagen den 9 december</ref>
          <ref type="recordSection" target="unsetDivId">16 § Svar på interpellation 2005/06:129 om myndigheters politiska opinionsbildning</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4bYSZxVg2NyJCd8X7TYWbv">
            None Myndigheters politiska opinionsbildning None None
          </p>
        </div>
        <div type="ipqSubmissionInfo">
          <p xml:id="i-B5hFWxV3gGg9XhRvNUy6vF">
            den 21 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-V51PUJGETK6qkePShYpXQa">
            Den svenska demokratiska traditionen bygger på tanken om en tydlig
            rågång mellan politik och förvaltning. Politiskt förtroendevalda
            i regering och riksdag för dialog med medborgarna och fattar beslut;
            opartiska myndigheter verkställer besluten och tillämpar lagar
            och regler i enskilda fall. Förvaltningsmodellen har tjänat Sverige
            väl och har haft en bred politisk uppslutning.
          </p>
          <p xml:id="i-WuZ4zAUyMspL5tpzKX4cnK">
            Nu undermineras undan för undan denna centrala författningspolitiska
            princip. Ett tecken på det är den alltmer tilltagande tendensen
            till att statliga myndigheter på egen hand ägnar sig åt politisk
            opinionsbildning @ en uppgift som, enligt vår förvaltningsmodell,
            är förbehållen förtroendevalda och medborgare, enskilt eller i
            förening. Det är inte fråga om att informera och upplysa om bestämmelser
            och föreskrifter, vilket är en naturlig uppgift för myndigheter.
            Nej, det som är nytt är att myndigheterna i till synes allt större
            utsträckning ägnar sig åt renodlad politisk opinionsbildning.
          </p>
          <p xml:id="i-F63KK8964WhbGdmz2qAXow">
            Opinionsbildningen riktar sig både direkt mot beslutsfattare
            och mot allmänheten. Ett exempel på den förra företeelsen är när
            Försvarsmakten för ungefär ett år sedan genomförde en enkät bland
            annat bland riksdagsledamöter för att undersöka ledamöternas inställning
            till den egna myndigheten (fråga 2004/05:469). Syftet med enkäten,
            utförd av en skånsk konsultbyrå, var självfallet att den skulle
            utgöra underlag för påverkan av centrala beslutsfattare, till
            exempel riksdagsledamöterna. En myndighet använde skattepengar
            för att ta reda på vad deras uppdragsgivare hade för attityd till
            dem.
          </p>
          <p xml:id="i-7tzosPBQGYieMwuoiMYjYj">
            Till företeelsen att myndigheter aktivt försöker påverka den
            allmänna opinionen i en viss politisk riktning finns det talrika
            illustrationer. En av de mest uppmärksammade under senare år är
            Skatteverkets kampanj mot svartjobb. Kampanjen, som inkluderade
            bland annat tv-reklam, var i praktiken ett försvar för den socialdemokratiska
            högskattestaten och kostade skattebetalarna mångmiljonbelopp.
            Naturvårdsverket har också genomfört en kampanj, den så kallade
            Klimatkampanjen, med tydlig politisk slagsida. Lärarutbildningskonventet
            @ representanter för landets lärarhögskolor @ använde våren 2005
            tusentals kronor av skattebetalarnas pengar till att i en annons
            angripa Folkpartiets syn på lärarutbildningen (fråga 2004/05:1364).
            Listan skulle kunna göras längre.
          </p>
          <p xml:id="i-6uiTV3d4rhQNEREmLrzyBF">
            Att närmare klarlägga utbredningen av myndigheternas politiska
            opinionsbildning har inte visat sig vara alldeles enkelt. Folkpartiet
            har vid två tillfällen, i januari respektive september 2004, bett
            riksdagens utredningstjänst, Rut, studera hur stora resurser som
            landets sju största myndigheter samt myndigheter som direkt har
            utmärkt sig i den offentliga debatten lägger på opinionsbildning.
            Enligt Ruts uppgifter kan summan för år 2003 ha uppgått till minst
            125 miljoner kronor och för året därpå till det dubbla (dnr 2003:2448
            och dnr 2004:1716). Sommaren 2005 presenterade tankesmedjan Timbro
            resultatet av en enkätundersökning där myndigheterna tillfrågades
            om hur mycket pengar de satsade på idéarbete. Slutsatsen, som
            byggde på uppgifter från 70 myndigheter, var att myndigheterna
            anslog ca 2 miljarder kronor till idé- och opinionsbildning (Erixon,
            Franke. Den skattefinansierade idémarknaden, Timbro, rapport juni
            2005).
          </p>
          <p xml:id="i-7bwpra8L91e7WmgzRjCxEj">
            Jag har vid flera tillfällen tagit upp frågan om myndigheternas
            opinionsbildning med statsrådet Sven-Erik Österberg. I ett svar
            på en skriftlig fråga (2004/05:469) i december 2004 förklarade
            statsrådet att han avsåg att ta upp frågor som rörde gränsdragningen
            mellan myndigheternas uppgifter och den politiska opinionsbildningen
            i den chefsutbildning som finansdepartementet anordnar för samtliga
            myndighetschefer; i april i år (svar på skriftlig fråga 2004/05:1364)
            upprepades det svaret.
          </p>
          <p xml:id="i-QAWPrqXi9AvNiDRsCTqSTD">
            Men effekterna av de initiativ som statsrådet i frågesvar i riksdagen
            har uppgett sig ta synes försumbara; myndighetspropagandan fortsätter.
            Det kanske inte är så konstigt. Till tidningen Dagens Media (den
            22 juni 2005) fäller Sven-Erik Österberg en avslöjande kommentar:
            ”Myndigheter har ett ansvar för att informera om sin verksamhet
            och sina uppgifter. Det ingår i det uppdrag som de fått från regering
            och riksdag. Och då är det väl inte konstigt om uppdraget har
            en socialdemokratisk prägel?” Inga utbildningsinsatser gentemot
            myndighetschefer i världen räcker om det högst ansvariga statsrådet
            för den statliga förvaltningen i praktiken inte ser eller vill
            se en åtskillnad mellan det socialdemokratiska partiets respektive
            myndigheternas roller i fråga om idé- och opinionsbildning.
          </p>
          <p xml:id="i-XTrgB2CxiNi16q4uLFvSjZ">
            Förvaltningspolitiken förtjänar en central plats i det offentliga
            samtalet; ytterst handlar det om en viktig beståndsdel i det demokratiska
            styrelseskicket. Sverige behöver en självständig och effektiv
            statsförvaltning i medborgarnas tjänst. För det krävs bland annat
            en tydligare gränsdragning mellan politikens och förvaltningens
            respektive roller. Folkpartiet har därför föreslagit att en granskningskommission
            ska tillsättas med uppgift att dels systematiskt kartlägga omfattningen
            av myndigheternas politiska opinionsbildning, dels utarbeta riktlinjer
            som sätter stopp för politisk opinionsbildning av statliga myndigheter.
          </p>
          <p xml:id="i-VdoXvEWbE41sDyeQwms1fH">
            Jag vill fråga statsrådet vilka åtgärder han avser att vidta
            i syfte att stävja myndigheters politiska opinionsbildning.
          </p>
        </div>
      </div>
    </body>
  </text>
</TEI>
