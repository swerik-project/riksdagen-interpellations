<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0334">
  <teiHeader>
    <fileDesc>
      <titleStmt>
        <title>Kvotflyktingars integrationspotential</title>
        <author>Larsson, Kalle (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvotflyktingars integrationspotential till Holmberg, Barbro (s) - Statsråd om Kvotflyktingars integrationspotential</title>
          <idno type="rdwebb">GT10334</idno>
          <ref type="dokument_url_text">http://data.riksdagen.se/dokument/GT10334/text</ref>
          <ref type="dokument_url_html">http://data.riksdagen.se/dokument/GT10334</ref>
          <ref type="dokumentstatus_url_xml">http://data.riksdagen.se/dokumentstatus/GT10334</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <persName>Kalle Larsson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-PstUy4MmYuKn8V6kKMgL8X" corresp="i-mN8mVTBvBYjtHLNThWLo4">
          <date when="2006-04-04"/>
        </correspAction>
        <correspAction type="received" xml:id="i-GwmUQUJBvPaBfgYBkHaMNJ">
          <date when="2006-04-04"/>
        </correspAction>
        <correspAction type="answered" xml:id="i-R9jJvvPTYRfCvBFCtytdJE">
          <date when="2006-04-25"/>
        </correspAction>
        <correspAction type="received" xml:id="i-YRk68KDJ4ZdzE3W8JkfD9W" corresp="i-8NR1Z8tejozuay7fUnQPDP">
          <date when="2006-04-04"/>
        </correspAction>
        <correspAction type="answered" xml:id="i-U3ZV4Tn8dPMF4QYdr6M15R" corresp="i-8NR1Z8tejozuay7fUnQPDP">
          <date when="2006-04-25"/>
        </correspAction>
        <correspContext corresp="i-U3ZV4Tn8dPMF4QYdr6M15R">
          <ref type="record" target="prot-200506--110">Riksdagens protokoll 2005/06:110 Tisdagen den 25 april</ref>
          <ref type="recordSection" target="unsetDivId">10 § Svar på interpellation 2005/06:334 om kvotflyktingars integrationspotential</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QW1QapjztTuVj52zoQzHRL">
            None Kvotflyktingars integrationspotential None None
          </p>
        </div>
        <div type="ipqSubmissionInfo">
          <p xml:id="i-NvgtaZbJ1dJv3LLiUDTENR">
            den 4 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-W1L1oRqWRGVAycfEU9AJQN">
            På ett område inom flyktingpolitiken har Sverige skaffat sig
            ett gott internationellt anseende, nämligen genom den årliga flyktingkvot
            som används för att i samarbete med FN:s flyktingkommissariat
            erbjuda skydd genom vidarebosättning till personer som befinner
            sig i ett tredjeland och inte har tillgång till någon långsiktig
            lösning. Traditionellt har Sverige erbjudit sig att genom kvoten
            ta emot flyktingar som varit särskilt utsatta, bland annat sjuka
            och handikappade flyktingar, och där flyktingkommissarien haft
            svårt att få fram erbjudanden om vidarebosättning.
          </p>
          <p xml:id="i-2e7rhsCuoTn4d85UjUYpBV">
            Nu har denna politik övergetts. Snäva och brutalt nationella
            intressen ska styra även på detta område. I regeringens årliga
            skrivelse till riksdagen om migration och asylpolitik, som lämnades
            till riksdagen i oktober 2005, ges vissa antydningar om nyorienteringen.
            I skrivelsen sägs att utgångspunkten för uttagning på kvoten ska
            vara individuella skyddsbehov; att flyktingen är särskilt sårbar
            eller utsatt eller svår att placera ska således inte längre tillmätas
            betydelse. Vidare sägs att möjligheterna för ett gott mottagande
            och integration ska beaktas.
          </p>
          <p xml:id="i-BmJPuRn9jJZ5YEHNWLo3Wp">
            I samhällsprogrammet Faktum som sändes av Sveriges Television
            den 27 mars gjordes en genomlysning av den nya politiken. Eva
            Demant, som representerar FNs flyktingkommissariat i dessa frågor,
            förklarade i programmet att Sverige tackat nej till att ta emot
            åtskilliga flyktingar under år 2005 som flyktingkommissariatet
            bett Sverige ta emot. Sverige använde inte hela kvoten för 2005,
            1 700 personer, utan tog bara ut 1 200 personer. Erik Stenström
            från Integrationsverket som deltagit i flyktinguttagningarna förklarade
            i programmet att ”tidigare tog vi ut sådana som kostade massor
            av pengar, men nu tar vi sådana som inte kostar så mycket”.
          </p>
        </div>
        <div type="ipQuestion">
          <p xml:id="i-SgTyZcMvdEjXrReiZ2FAbx">
            FN:s flyktingkommissariat (UNHCR) har sju kriterier för vidarebosättning
            för flyktingar som befinner sig i ett tredjeland:
            <list rend="ordered">
              <item>
                1. Skyddsbehov
              </item>
              <item>
                2. Tortyroffer med vårdbehov
              </item>
              <item>
                3. Utsatta kvinnor
              </item>
              <item>
                4. Familjeåterföreningsfall
              </item>
              <item>
                5. Flyktingbarn och -ungdomar
              </item>
              <item>
                6. Äldre
              </item>
              <item>
                7. Flyktingar utan förutsättningar att integreras lokalt.
              </item>
            </list>
          </p>
          <p xml:id="i-TCEqXgAv9uHx9eTvqvNbZx">
            Nu satsar Sverige bara på att ta ut flyktingar ur den första
            kategorin och med beaktande av deras ”integrationspotential”.
            Detta har lett till att Sverige har lämnat avslag på många fall
            som presenterats av flyktingkommissariatet. Ruben Ahlvin på Migrationsverket,
            som under lång tid deltagit i dessa kvotuttagningar, förklarade
            att han har intrycket av att flyktingkommissariatet börjat ge
            upp att presentera nya fall för de svenska myndigheterna eftersom
            de så ofta får avslag.
          </p>
          <p xml:id="i-UQfAVxYob9njcDGWs75mpT">
            Vidare är det väl känt att de kvotflyktingar som trots allt accepteras
            av Sverige ofta inte får det stöd de behöver för att få fullt
            tillträde till det svenska samhället. Exempelvis har burmeser
            som antagits på flyktingkvoten vittnat om allvarliga brister i
            introduktionen och anser sig inte alls ha fått de verktyg som
            behövs för att kunna arbeta och leva som fullvärdiga samhällsmedborgare.
          </p>
          <p xml:id="i-WM14QsXvRdePhiBdodvTFE">
            Mot denna bakgrund vill jag fråga statsrådet Holmberg:
          </p>
          <p xml:id="i-5Y12YRPQvJ6siA3tdgZwrd">
            Vilka åtgärder är statsrådet beredd att vidta för att snarast
            klargöra att det är behovet av skydd och övriga kriterier uppställda
            av UNHCR och inte förutsättningarna för integration som är avgörande
            för vilka som ska tas ut på flyktingkvoten?
          </p>
        </div>
      </div>
    </body>
  </text>
</TEI>
