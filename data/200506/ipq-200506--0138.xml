<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0138">
  <teiHeader>
    <fileDesc>
      <titleStmt>
        <title>Läkemedelsförsäkringen</title>
        <author>Pålsson, Chatrine (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Läkemedelsförsäkringen till Johansson, Ylva (s) - Statsråd om Läkemedelsförsäkringen</title>
          <idno type="rdwebb">GT10138</idno>
          <ref type="dokument_url_text">http://data.riksdagen.se/dokument/GT10138/text</ref>
          <ref type="dokument_url_html">http://data.riksdagen.se/dokument/GT10138</ref>
          <ref type="dokumentstatus_url_xml">http://data.riksdagen.se/dokumentstatus/GT10138</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <persName>Chatrine Pålsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-5Bg9rw6Q3tAMYuE9U1M6Xu" corresp="i-WJM6edqhGfBK1ijhNxfgoj">
          <date when="2005-11-24"/>
        </correspAction>
        <correspAction type="received" xml:id="i-3FkTcWUdkfy9fHRz8KyVdP" corresp="i-SZKUTdtCrCo58yNCQsH76">
          <date when="2005-11-24"/>
        </correspAction>
        <correspAction type="answered" xml:id="i-H6R38eWeV8LvWuq1gJ5Khc" corresp="i-SZKUTdtCrCo58yNCQsH76">
          <date when="2005-12-13"/>
        </correspAction>
        <correspContext corresp="i-H6R38eWeV8LvWuq1gJ5Khc">
          <ref type="record" target="prot-200506--050">Riksdagens protokoll 2005/06:50 Tisdagen den 13 december</ref>
          <ref type="recordSection" target="unsetDivId">13 § Svar på interpellation 2005/06:138 om läkemedelsförsäkringen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Sq95Fp6RFFDs213h687AeX">
            None Läkemedelsförsäkringen None None
          </p>
        </div>
        <div type="ipqSubmissionInfo">
          <p xml:id="i-KaryQZRXqzxKd6FuSYx72o">
            den 24 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CDVtu2rxpx9B2mTXDb92rY">
            Den 22 november deltog jag i ett seminarium som Förbundet Blödarsjuka
            i Sverige arrangerade. De tog upp mycket viktiga frågor som bland
            annat gällde rättssäkerheten för dem som har drabbats av följdsjukdomar
            och skador till följd av läkemedelsbehandling. Under 1980-talet
            blev över 500 blödarsjuka personer smittade av antingen hiv/aids
            eller hepatit C. Flera av dem är i dag avlidna. En del av de drabbades
            familjemedlemmar blev också smittade. Trots denna katastrof finns
            väldigt lite dokumenterat om vad som egentligen hände. Många av
            de drabbade är besvikna på den kompensation de fått för sin skada
            och har inte fått det stöd som skulle behövas och som kan förväntas.
            I den vitbok som förbundet har gett ut framkommer också att besvikelsen
            är stor över den bristande rättshjälp som den drabbade gruppen
            har fått av samhället. Bland annat görs en jämförelse med den
            hjälp trafikskadade får som är mer omfattande. Bland annat har
            de drabbade fått sköta sina egna förhandlingar med läkemedelsindustrin
            vilket lett till att godtyckliga och otillräckliga ersättningar
            har delats ut. Ett annat problem som tas upp är läkemedelsförsäkringens
            bestämmelser om preskriptionstiden som är på fem år och som är
            alltför kort. Den leder till att många drabbade helt enkelt inte
            hinner söka ersättning för sina symtom som kan upptäckas långt
            efter att preskriptionstiden har gått ut. Även sjukvårdens bemötande
            får hård kritik. I princip alla bestämmelser som brukar gälla
            för allvarligt sjuka människor bröts för de hivsmittade blödarsjuka.
          </p>
          <p xml:id="i-4Y9sepz71qyxJ575fVxii2">
            Dessa synpunkter från drabbade människor är högst alarmerande
            och ingenting säger annat än att samma situation kan komma att
            uppstå i framtiden. Det är tydligt att det rättsliga skyddet för
            personer som drabbas av läkemedelsskador måste förstärkas. Förbundet
            Blödarsjuka i Sverige har inkommit med en rad förslag på hur skyddet
            skulle kunna förstärkas. Bland annat efterfrågas en sakkunnig
            grupp som snabbt ska utreda behovet av professionellt stöd. Det
            föreslås också att läkemedelsförsäkringen anpassas till långtidsverkande
            virussjukdomar, att läkemedelsskadade ska ha rätt till rättshjälp
            samt att försäkringens skälighetsbedömning ändras så att människor
            med svår och moderat blödarsjuka också får ta del av ersättning
            för läkemedelsskada vilket de i dag inte får.
          </p>
          <p xml:id="i-QvDnx1zYZqJTah8NGXUZPU">
            Med anledning av detta vill jag ställa följande frågor till statsrådet
            Ylva Johansson:
          </p>
          <p xml:id="i-Jqu4qFA5FK1ywnewvundCS">
            Avser statsrådet att föreslå en ändring av lagstiftningen så
            att rättshjälp erbjuds till alla människor som drabbats av läkemedelsskada?
          </p>
          <p xml:id="i-9c3kwuyJ99EvgvQxykRbZg">
            Avser statsrådet att vidta åtgärder så att även blödarsjuka inkluderas
            i läkemedelsförsäkringen?
          </p>
          <p xml:id="i-UdyWMHk1AGup8VhnSt1rbL">
            Avser statsrådet att ändra läkemedelsförsäkringens preskriptionstid
            som i dag är på fem år och som för många blödarsjuka visat sig
            vara alltför kort tid?
          </p>
          <p xml:id="i-CcvqCJnuJa6iiCmKPNGW15">
            Avser statsrådet att tillsätta någon form av sakkunnig grupp
            som får i uppdrag att utreda behovet av professionell hjälp och
            dess tillgång inom svensk sjukvård?
          </p>
        </div>
      </div>
    </body>
  </text>
</TEI>
