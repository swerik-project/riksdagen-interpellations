<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0096">
  <teiHeader>
    <fileDesc>
      <titleStmt>
        <title>De politiska flyktingarnas rättigheter</title>
        <author>Narti, Ana Maria (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>De politiska flyktingarnas rättigheter till Holmberg, Barbro (s) - Statsråd om De politiska flyktingarnas rättigheter</title>
          <idno type="rdwebb">GT1096</idno>
          <ref type="dokument_url_text">http://data.riksdagen.se/dokument/GT1096/text</ref>
          <ref type="dokument_url_html">http://data.riksdagen.se/dokument/GT1096</ref>
          <ref type="dokumentstatus_url_xml">http://data.riksdagen.se/dokumentstatus/GT1096</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <persName>Ana Maria Narti</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-BhwTjmwE3UUXB4wyU99Qrp" corresp="i-4SAiMdwrEthd2M8z2yjtkv">
          <date when="2005-11-08"/>
        </correspAction>
        <correspAction type="received" xml:id="i-AFPou3R4wK9iVt9pRhWLxh" corresp="i-8NR1Z8tejozuay7fUnQPDP">
          <date when="2005-11-08"/>
        </correspAction>
        <correspAction type="answered" xml:id="i-kSRGStBiEhyyAxwVdWTUx" corresp="i-8NR1Z8tejozuay7fUnQPDP">
          <date when="2005-11-21"/>
        </correspAction>
        <correspContext corresp="i-kSRGStBiEhyyAxwVdWTUx">
          <ref type="record" target="prot-200506--034">Riksdagens protokoll 2005/06:34 Måndagen den 21 november</ref>
          <ref type="recordSection" target="unsetDivId">8 § Svar på interpellation 2005/06:96 om de politiska flyktingarnas rättigheter</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3gcGXDqhxtPGtyaHXhB7hv">
            None De politiska flyktingarnas rättigheter None None
          </p>
        </div>
        <div type="ipqSubmissionInfo">
          <p xml:id="i-UFsJy393ChXfNgQGmg4pEU">
            den 8 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CraBiarUpKBfsPYk8f1CqX">
            En iransk journalist avslöjar via en svensk närradiostation ett
            mord begånget i ett iranskt fängelse. Trots den stora internationella
            uppmärksamhet fallet väcker får journalisten veta att Migrationsverket
            inte beviljar honom asyl som politisk flykting.
          </p>
          <p xml:id="i-9jaSjYfsqW3WKRYANWbCoW">
            Fallet är långt ifrån unikt. Andra iranska intellektuella som
            öppet agerar mot terrorregimen från Teheran befinner sig i en
            liknande situation. Irans nye president talar öppet om sin vilja
            att helt utplåna staten Israel. Detta är det tydligaste beviset
            på ett allt hårdare klimat inom detta land. Hur kan det komma
            sig då att Migrationsverket inte tar hänsyn till den uppenbara
            försämringen av det politiska läget i Iran? Hur kan verkets funktionärer
            rutinmässigt vägra bevilja asyl till människor som klart riskerar
            grymma förföljelser i hemlandet?
          </p>
          <p xml:id="i-9pyFp2jNZR7XQ4XWpgWshL">
            En journalist från en före detta sovjetisk republik som i dag
            upplever allt strängare terror väntar sedan många månader på något
            svar från samma verk. Han skulle i morgon kunna börja arbeta för
            en internationell redaktion i ett av EU:s länder där man söker
            arbetskraft med hans kompetens. Men han kan inte lämna Sverige
            innan Migrationsverkets svar kommer. Dessutom saknar han resedokument
            eftersom det tillfälliga pass med vilket han kom in i landet redan
            har förlorat sin giltighet. Varför håller Migrationsverket denna
            person fången i ovisshet och passivitet när han på några timmar
            kan lämna landet för att på nytt starta ett aktivt yrkesliv?
          </p>
          <p xml:id="i-4siXbCRVFWGDVDFythRgGE">
            Det finns antagligen andra liknande berättelser att lyfta fram
            när det gäller hanteringen av asylfrågor hos nuvarande ansvariga
            myndigheter. Men avsikten med denna interpellation är inte att
            diskutera enskilda fall utan att ta upp en viktig princip om asylpolitiken.
            Enligt alla internationella och nationella juridiska bestämmelser
            ska asyl i första hand beviljas folk som på grund av sitt agerande
            hotas av allvarliga repressalier i länder där terror råder. När
            man i dag diskuterar dessa fall med representanter från Migrationsverket
            får man veta att man nuförtiden prioriterar sjuka barn, misshandlade
            kvinnor, offer för trafficking och förföljda homosexuella. Jag
            tänker inte förringa betydelsen av alla här uppräknade motiv för
            humanitär asyl men vill enbart påminna statsrådet om att asylrätten
            först och främst skapades för att ge skydd till politiskt aktiva
            människor som hade gjort och gör motstånd mot terrorn. Och just
            i våra dagar när en stor förändring äger rum inom våra migrationsinstanser
            borde det ligga i de ansvarigas intresse att på alla sätt korta
            ned köerna av väntande asylsökande. Människor som klart bevisar
            sin politiska aktivitet och som kommer från länder med hårda repressiva
            regimer borde få sina ansökningar behandlade under mycket korta
            tider, vilket skulle förenkla arbetet för myndigheterna och underlätta
            rättssäkra behandlingar också av andra fall av asylsökande.
          </p>
          <p xml:id="i-TituW1vdYTg7bLVegb2nyk">
            Med bakgrund av det här relaterade vill jag fråga statsrådet:
          </p>
          <p xml:id="i-3L6MqCvtHYE1fY6X7ER331">
            Avser statsrådet att agera för att återupprätta asylrättens principer
            när det gäller tydliga fall av motstånd mot terrorregimer?
          </p>
          <p xml:id="i-6ipvZThMmGRfeu48mK59XL">
            Kommer statsrådet att verka för att departementet via regleringsbrev
            och förordningar bryter den destruktiva tröghet som i dag drabbar
            politiska motståndsmänniskor från terrorländer när de tvingas
            tillbringa långa perioder i passiv väntan i Sverige?
          </p>
        </div>
      </div>
    </body>
  </text>
</TEI>
