<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0005">
  <teiHeader>
    <fileDesc>
      <titleStmt>
        <title>Förbättrat stöd till anhöriga</title>
        <author>Ullenhag, Erik (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrat stöd till anhöriga till Johansson, Ylva (s) - Statsråd om Förbättrat stöd till anhöriga</title>
          <idno type="rdwebb">GT105</idno>
          <ref type="dokument_url_text">http://data.riksdagen.se/dokument/GT105/text</ref>
          <ref type="dokument_url_html">http://data.riksdagen.se/dokument/GT105</ref>
          <ref type="dokumentstatus_url_xml">http://data.riksdagen.se/dokumentstatus/GT105</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QKE6ihmLRJvwhV4neD6h7b</idno>
            <persName>Erik Ullenhag</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <persName>Ylva Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-JR68vrEepRTFHdYiTSNZ1b" corresp="i-QKE6ihmLRJvwhV4neD6h7b">
          <date when="2005-09-14"/>
        </correspAction>
        <correspAction type="received" xml:id="i-3cLFPiGarFk9JrJ38jATdU" corresp="i-SZKUTdtCrCo58yNCQsH76">
          <date when="2005-09-14"/>
        </correspAction>
        <correspAction type="answered" xml:id="i-8LgfZxShXerDhGjZLde6b5" corresp="i-SZKUTdtCrCo58yNCQsH76">
          <date when="2005-10-11"/>
        </correspAction>
        <correspContext corresp="i-8LgfZxShXerDhGjZLde6b5">
          <ref type="record" target="prot-200506--012">Riksdagens protokoll 2005/06:12 Tisdagen den 11 oktober</ref>
          <ref type="recordSection" target="unsetDivId">3 § Svar på interpellation 2005/06:5 om förbättrat stöd till anhöriga</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TR8nGP9e3SKVrcLufs8Nvk">
            None Förbättrat stöd till anhöriga None None
          </p>
        </div>
        <div type="ipqSubmissionInfo">
          <p xml:id="i-Td5aEB6BMSpSk8SgiiBUG2">
            den 13 september
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EWm64dUGzq2A9KMhfMq4TR">
            De anhörigas insatser inom framför allt äldreomsorgen är ovärderliga.
            Det är nästan 70 000 personer som varje dag får omvårdnad av anhöriga,
            och 140 000 får hjälp med vissa vardagssysslor. Studier visar
            att offentlig hjälp stod för 40 % av hjälpvolymen hos äldre år
            1994, men bara 30 % år 2000. Anhöriga och andra närstående har
            de senaste åren alltså fått ta ett ökat ansvar för hjälpbehövande
            äldre.
          </p>
          <p xml:id="i-PioBV4yuo8Dt5esAT922aP">
            Frivilliga insatser av anhöriga är något naturligt i mänskliga
            relationer och ofta något positivt för alla inblandade. Men det
            kan diskuteras huruvida insatserna alltid är så frivilliga som
            de borde vara. Alltför ofta räknar kommunerna med anhörigas insatser
            när biståndshandläggaren bedömer vård- och omsorgsbehovet @ utan
            att de anhöriga är delaktiga eller får garantier för att de ska
            få stöd och hjälp för att klara sin uppgift. Stödet till anhöriga
            som utför omsorgsinsatser har i dag stora luckor. År 2001 och
            efter projektet Anhörig 300 hade enligt Socialstyrelsen nästan
            alla kommuner byggt ut stödet till anhöriga, men kvaliteten kan
            ifrågasättas liksom om de som behöver stödet får tillgång till
            det. Det kan tyvärr konstateras att det mellan 2002 och 2004 skett
            en viss minskning i kommunernas aktiviteter.
          </p>
          <p xml:id="i-BW4oQcf2Er3oZX1YYVvJEt">
            Det är därför positivt att vård- och äldreomsorgsministern nu
            inför valåret på DN debatt (den 27 augusti 2005) redovisar att
            stödet till anhöriga som vårdar sjuka i hemmet ska höjas från
            25 miljoner kronor till 100 miljoner kronor 2006. Men de insatser
            ministern hitintills presenterat är såväl oprecisa som otillräckliga.
          </p>
          <p xml:id="i-HDBPPravdpiijw5fqWBUsA">
            Folkpartiet har sedan länge föreslagit en rad åtgärder för att
            stärka stödet till de anhöriga däribland en utbyggnad av antalet
            dagar som en anhörig kan få så kallad närståendepenning från sjukförsäkringen
            samt införandet av en kommunal "anhörigpeng". För en del av de
            anhörigas insatser betalas närståendepenning från sjukförsäkringen.
            Reglerna för denna närståendepenning är enligt vår uppfattning
            alltför snäva. Den möjliga tiden bör förlängas från 60 dagar till
            120. Närståendepenningen bör kunna användas även då den närståendes
            sjukdom inte är fullt så allvarlig som dagens regler kräver och
            den till närståendepenning berättigade kretsen bör vidgas. Den
            kommunala "anhörigpengen" ska införas inom ramen för en omfattande
            omsorgsgaranti. Det ska göra det möjligt för den anhörige att
            välja det stöd som bäst tillgodoser behovet av kunskap och avlastning.
            Om ministern menar allvar med sina tankar om att förbättra situationen
            för de tiotusentals människor som vårdar sina äldre anhöriga så
            borde hon genast ta initiativ till att genomföra de nämnda reformerna.
          </p>
          <p xml:id="i-DoVqFTf19NsMpyKSSfn2Ei">
            Regeringen har nonchalerat riksdagen.
          </p>
          <p xml:id="i-P93Y1CQ791Qv3cUP4VuK6n">
            Även om ministerns intresse för de anhörigas situation synes
            något nyvaket så råder det i riksdagen sedan länge bred politisk
            enighet om att stödet till anhöriga måste byggas ut. Problemet
            i sammanhanget är dock att regeringen nonchalerat av riksdagen
            fattade beslut. Redan våren 2002 beslutade riksdagen på förslag
            av socialutskottet (bet. 2001/02:SoU11) "att det är önskvärt att
            i socialtjänstlagen införa en särskilt reglerad skyldighet för
            socialnämnden att stödja dem som vårdar närstående. Regeringen
            borde snarast göra en analys av de ekonomiska konsekvenserna av
            en sådan lagreglering samt redovisa för riksdagen olika alternativa
            lagregleringar i avsikt att ytterligare stödja anhöriga." Trots
            att riksdagen vid två senare tillfällen erinrat om beslutet har
            regeringen fortfarande inte verkställt det (bet. 2003/04: SoU4
            samt bet. 2004/05:SoU01).
          </p>
          <p xml:id="i-2n5bErNNic44jaxB9wAYWW">
            Den nonchalans som regeringen visat riksdagens beslut om ett
            förstärkt anhörigstöd är på gränsen till att föranleda en anmälan
            till konstitutionsutskottet. Och än allvarligare @ om regeringen
            inte struntat i riksdagsbesluten hade många av dem som vårdar
            sina anhöriga haft ett betydligt bättre stöd än vad som nu är
            fallet.
          </p>
        </div>
        <div type="ipQuestion">
          <p xml:id="i-Btjv4LKWAhEpp2ryYCggLa">
            Jag vill med hänvisning till ovanstående fråga vård- och äldreomsorgsminister
            Ylva Johansson (s) följande:
            <list rend="ordered">
              <item>
                1. Ämnar statsrådet verka för att förlänga antalet dagar med
                närståendepenning från 60 till 120 dagar?
              </item>
              <item>
                2. Är statsrådet beredd att vidta åtgärder för att stödja införandet
                av en "anhörigpeng" på sätt som i interpellationen beskrivits?
              </item>
              <item>
                3. Avser statsrådet att tillmötesgå riksdagens begäran om insatser
                för att säkerställa och stärka stödet till anhöriga i enlighet
                med de tre ovan redovisade riksdagsbesluten?
              </item>
            </list>
          </p>
        </div>
      </div>
    </body>
  </text>
</TEI>
