<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0086">
  <teiHeader>
    <fileDesc>
      <titleStmt>
        <title>Avsaknad av skadeståndsmöjligheter för dem som kränkts av staten</title>
        <author>Ruwaida, Yvonne (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avsaknad av skadeståndsmöjligheter för dem som kränkts av staten till Bodström, Thomas (s) - Justitieminister om Avsaknad av skadeståndsmöjligheter för dem som kränkts av staten</title>
          <idno type="rdwebb">GT1086</idno>
          <ref type="dokument_url_text">http://data.riksdagen.se/dokument/GT1086/text</ref>
          <ref type="dokument_url_html">http://data.riksdagen.se/dokument/GT1086</ref>
          <ref type="dokumentstatus_url_xml">http://data.riksdagen.se/dokumentstatus/GT1086</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-C44sMEE9ocAndjedeN9fLp</idno>
            <persName>Yvonne Ruwaida</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-XDh7VGEbxT6kDYFpBnnD66" corresp="i-C44sMEE9ocAndjedeN9fLp">
          <date when="2005-11-02"/>
        </correspAction>
        <correspAction type="received" xml:id="i-9wzCZ4CJZrqfvJNjTmMUFb" corresp="i-STyFs6Gu3boin31eFp1bNM">
          <date when="2005-11-07"/>
        </correspAction>
        <correspAction type="answered" xml:id="i-PMuqpmRxo1e7KhrF8NDE2G" corresp="i-STyFs6Gu3boin31eFp1bNM">
          <date when="2005-11-15"/>
        </correspAction>
        <correspContext corresp="i-PMuqpmRxo1e7KhrF8NDE2G">
          <ref type="record" target="prot-200506--030">Riksdagens protokoll 2005/06:30 Tisdagen den 15 november</ref>
          <ref type="recordSection" target="unsetDivId">13 § Svar på interpellation 2005/06:86 om avsaknad av skadeståndsmöjligheter för dem som kränkts av staten</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4iXdwpkgpFQLt3HHFjCZDb">
            None Avsaknad av skadeståndsmöjligheter för dem som kränkts av
            staten None None
          </p>
        </div>
        <div type="ipqSubmissionInfo">
          <p xml:id="i-8kbgYujv3L1sqiZUkZ5KUp">
            den 2 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DD28uocYSmbpqdXSdNYWF6">
            I skadeståndslagen regleras möjligheten för bland andra enskilda
            att få skadestånd av det allmänna på grund av vårdslöshet vid
            myndighetsutövning. Den skada som ersätts är ren förmögenhetsskada
            och personskada. Någon ersättning för ideella skador och kränkningar
            finns inte. Den skadeståndsmöjlighet som då återstår är att ex
            gratia utfå skadestånd från regeringen. Låt mig exemplifiera.
          </p>
          <p xml:id="i-TtfQVFh2QNnaGCfv3FPkcC">
            En utländsk man får tillsammans med en svensk kvinna ett barn,
            som blir svensk medborgare. De får gemensam vårdnad om barnet.
            Efter några år skiljs mannen och kvinnan åt men de fortsätter
            att ha gemensam vårdnad om barnet. Mannen flyttar tillfälligtvis
            till ett annat land. Under denna tid får kvinnan på falska grunder
            sig tillerkänt ensam vårdnad av det gemensamma barnet. När mannen
            får reda på detta ansöker han om resning hos hovrätten för att
            kunna få det felaktiga avgörandet omprövat. Tingsrätten, som har
            att ånyo pröva vårdnadsfrågan, avvisar vårdnadsyrkandet på felaktig
            grund. Detta har sedan konstaterats av bland andra Justitiekanslern.
            I stället för att pröva vårdnadsyrkandet i sak och tillerkänna
            mannen gemensam vårdnad, så avvisas talan. Detta får till följd
            att mannen saknar anknytning till Sverige och inte längre beviljas
            visum för inresa hit, han förlorar kontakten med sin dotter och
            han förlorar kontakten med alla vänner och bekanta i Sverige.
            Därtill kommer kostnader för olika domstolsförfaranden med mera.
          </p>
          <p xml:id="i-HmKDM5xGJJho6qCgPL7taw">
            JK finner som sagt att tingsrätten agerat på ett felaktigt sätt,
            men finner inte att det finns någon ersättningsgill skada. Någon
            möjlighet till skadestånd ex gratia finns inte enligt beslut från
            regeringen.
          </p>
          <p xml:id="i-PtB7H2cHznNNxP5rD7jrsB">
            Frågan uppkommer då om vilket ansvar staten anser sig ha för
            att dess domstolar agerar felaktigt och i direkt strid med lagen.
            Berörd domare har avgått i pension och kan inte straffas, mannens
            förlust av sin dotter kan inte göras ogjord och än mindre kommer
            staten att kompensera honom för det lidande han haft.
          </p>
          <p xml:id="i-5ZpNAdTcsrVwFpmsJesz78">
            Jag har därför följande frågor till justitieministern:
          </p>
          <p xml:id="i-HzCr8bk5HVjTaHNQwM9wUM">
            Avser ministern att verka för att det ska finnas möjligheter
            för enskilda privatpersoner som drabbats av felaktigheter hos
            svenska domstolar, att kunna få skadestånd för ideella kränkningar?
          </p>
          <p xml:id="i-575jZ4fgkhB3iKNtisuefb">
            Avser ministern att vidta någon lagstiftningsåtgärd för att kunna
            kompensera personer som utsatts för vårdslös myndighetsutövning
            på annat sätt än för ren förmögenhetsskada och personskada?
          </p>
        </div>
      </div>
    </body>
  </text>
</TEI>
