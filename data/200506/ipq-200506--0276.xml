<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0276">
  <teiHeader>
    <fileDesc>
      <titleStmt>
        <title>Konkurrens och service på postområdet</title>
        <author>Skånberg, Tuve (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konkurrens och service på postområdet till Messing, Ulrica (s) - Statsråd om Konkurrens och service på postområdet</title>
          <idno type="rdwebb">GT10276</idno>
          <ref type="dokument_url_text">http://data.riksdagen.se/dokument/GT10276/text</ref>
          <ref type="dokument_url_html">http://data.riksdagen.se/dokument/GT10276</ref>
          <ref type="dokumentstatus_url_xml">http://data.riksdagen.se/dokumentstatus/GT10276</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <persName>Tuve Skånberg</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GnzovXvyUN5xjFFfVcfijd" corresp="i-4BTx6VbUNJDqLqfkYqjnsE">
          <date when="2006-02-24"/>
        </correspAction>
        <correspAction type="received" xml:id="i-NAzEbjzUJyJtYEnyz5B6Cb" corresp="i-L7Ay5GaFaMutWEX7utMv62">
          <date when="2006-02-24"/>
        </correspAction>
        <correspAction type="answered" xml:id="i-LB696umJbkBuKfJauFWaze" corresp="i-L7Ay5GaFaMutWEX7utMv62">
          <date when="2006-03-21"/>
        </correspAction>
        <correspContext corresp="i-LB696umJbkBuKfJauFWaze">
          <ref type="record" target="prot-200506--091">Riksdagens protokoll 2005/06:91 Tisdagen den 21 mars</ref>
          <ref type="recordSection" target="unsetDivId">5 § Svar på interpellation 2005/06:276 om konkurrens och service på postområdet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PmU8BtGkLbs8x7eFxD23os">
            None Konkurrens och service på postområdet None None
          </p>
        </div>
        <div type="ipqSubmissionInfo">
          <p xml:id="i-PGGZZSGn3KFNahMwmFThR6">
            den 24 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BUpR8bJ9MqkZtP6n1jow5p">
            Posten AB och dess verksamhet är betydelsefull för många människor
            i vårt land. Det är få företag som engagerar så många, och förklaringen
            är att det är viktigt för alla att kunna göra sina betalningar
            och skicka försändelser oavsett var man bor. Mot bakgrund av Post-
            och kassaserviceutredningen, som lade fram sina betänkanden den
            6 maj 2004 och den 25 januari 2005, är det med spänning som många
            har sett fram emot regeringens förslag vad gäller Posten och brevmarknaden.
            Inga förslag har dock kommit och propositionsförteckningen inger
            inga förhoppningar.
          </p>
          <p xml:id="i-Dgsd5HKt8QCT6fHpT1PVQV">
            Däremot hade vi här i riksdagen den 19 januari 2006 en debatt
            om diverse frågor som rör post- och kassaservice. I debatten redovisade
            Socialdemokraternas representant en del fakta och i viss mån hur
            regeringspartiet ser på dessa frågor. Det skedde på ett sätt som
            var tveksamt utifrån mer allmänt vedertagna beskrivningar av post-
            och kassaservicen.
          </p>
          <p xml:id="i-RTNQBtekDYdM8oj87iQgcB">
            Förvånande nog anfördes att postmängden minskar med 7 % om året,
            detta trots att minskningen enligt Post- och telestyrelsen var
            0,3 % år 2004. I debatten framfördes att pristaket endast gäller
            brev upp till 100 gram och inte för enstaka övernattbefordrade
            försändelser på upp till 500 gram så som är angivet i postförordningen.
            Det påstods också att alliansens partier och Miljöpartiet lyssnat
            mer på Posten AB @ till och med sprungit Postens ärenden @ än
            eftersträvat en bra postservice över hela landet. Detta framfördes
            när vi redovisade våra respektive partiers inställning att pristaket
            för enstaka brevförsändelser bör kvarstå i oförändrad form trots
            att Posten just krävt ett borttagande eller ett förändrat pristak.
          </p>
          <p xml:id="i-43rLBGqq5AhLRFb4epcSTz">
            Den oadresserade direktreklamen påstods av Socialdemokraternas
            representant i debatten öka i omfattning och generera ganska mycket
            pengar trots att den tidigare betraktats som något nödvändigt
            ont. Ett märkligt uttalande med tanke på att det inte finns något
            krav på Posten AB att distribuera oadresserade försändelser. Detta
            tyder ju endast på svårigheter att få Postens egen kärnverksamhet
            att gå med vinst och att Posten därför startar andra verksamheter
            för att kompensera för detta. Den bild av verkligheten som förmedlades
            i debatten var märklig.
          </p>
          <p xml:id="i-2AMzgSBpU1timPp7BRYB8F">
            Debatten väckte således många frågor. En viktig fråga är om regeringen
            har information om att postförsändelserna dramatiskt minskat.
            Det är i så fall dels något som riksdagen bör informeras närmare
            om, dels något som gör det än mer angeläget att regeringen så
            snart som möjligt i en proposition presenterar förslag gällande
            post- och kassaservicen.
          </p>
          <p xml:id="i-QduXEWpApcpQsjD1i1FRmn">
            En annan fråga gäller pristaket. Om det är så att Posten AB ändrat
            inställning i frågan om pristaket för enstaka brevförsändelser
            är det glädjande, eftersom de då i större utsträckning måste ägna
            sig åt effektivisering och tjänsteutveckling i stället för att
            hoppas på att få pengar genom monopolvinster. För marknadens aktörer
            torde det vara av stor betydelse att regeringen försöker åtgärda
            de konkurrensproblem som fortfarande finns. Enligt Svenskt Kvalitetsindex
            är missnöjet med Posten massivt framför allt bland privatkunderna,
            vilket är oroande men bara bekräftar en alltför allmän bild.
          </p>
          <p xml:id="i-Kjgc5Qen57CdTayUAz8z8S">
            Riksdagsdebatten gav tyvärr inga svar på de problem som fortfarande
            finns på postmarknaden, som tillgången till postal infrastruktur
            vad gäller eftersändningar och så kallade fingerade postboxar
            samt Post- och telestyrelsens roll i konkurrensfrågor. Troligen
            kvarstår också problem vad gäller Postens konkurrensmetoder mot
            mindre postoperatörer.
          </p>
          <p xml:id="i-LQ3tDS4pnGwEeGtyq2vXoS">
            Särskilt drabbade av senare års försämringar i postservicen har
            landsbygdens hushåll och företagare varit. Det är viktigt att
            skapa goda förutsättningar för människor som bor på landsbygden.
            Att posten fungerar är naturligtvis en absolut grundförutsättning.
          </p>
          <p xml:id="i-B9hHtcqSJJpUitcECophyg">
            Vanligt förekommande är att Posten AB av besparingsskäl upphör
            med utdelningen för permanentboende och i stället tvångsförflyttar
            deras postlådor flera kilometer bort. Samtidigt erbjuder sig Posten
            AB att fortsätta utdelningen som tidigare, mot betalning. Det
            kallas hämta-lämna-service och kostar 1 250@2 500 kr per månad.
            Det är orimligt att privatpersoner ska behöva betala upp till
            30 000 kr per år för något som borde vara en självklar samhällsfunktion
            för alla medborgare.
          </p>
          <p xml:id="i-PR82daqmDwqpLM5rqwUycT">
            Det finns ett allvarligt och grundläggande fel i Post- och telestyrelsens
            riktlinjer när dessa tillåter Posten att ha så stora skillnader
            i samhällsviktig infrastruktur mellan glesbygd och tätort. Kristdemokraterna
            har föreslagit att riksdagen ska tillkännage för regeringen att
            PTS riktlinjer ska ses över för att förhindra försämringen av
            postservicen i glesbygd.
          </p>
          <p xml:id="i-Ua33ycf1d4F3Lbi9gRC6aW">
            I sitt ställningstagande till förslaget påpekade riksdagens trafikutskott
            i betänkande 2005/06:TU3 instämmande det orimliga i att Posten
            AB kan flytta postlådor flera kilometer och sedan erbjuda så kallad
            hämta-lämna-service. Utskottet anförde att detta inte kan överensstämma
            med uppfattningen om att det ska finnas en god postservice över
            hela landet.
          </p>
          <p xml:id="i-J2LZ3DW7ffQbJ5qahGq77q">
            Men i stället för att göra ett tillkännagivande i frågan erinrade
            trafikutskottet om att statsrådet Messing i september 2005 redovisat
            att utvecklingen på postområdet följs mycket noga och att statsrådet
            inte skulle tveka att vidta åtgärder om det visar sig att statens
            krav på postservicen inte tillgodoses. Som utskottet ser det är
            regeringen uppmärksammad på frågor av det slag som tas upp i motionerna.
            Att vara uppmärksam och att följa utvecklingen är inte tillräckligt.
            Nu när riksdagen konstaterat att Postens bruk av så kallad hämta-lämna-service
            inte är förenligt med statens krav på god postservice krävs konkreta
            åtgärder från regeringens sida.
          </p>
          <p xml:id="i-Wzv6SeM74Nmwmri6DVPEnt">
            I ett frågesvar den 15 februari 2006 betonade statsrådet Messing
            att Posten AB:s rätt att fatta beslut om postlådornas placering
            bör behållas enligt nuvarande ordning. Enligt statsrådet måste
            bolaget ha möjlighet att avgöra hur en lantbrevbärares färdväg
            ska utformas medan tillsynsmyndigheten PTS ska granska huruvida
            Posten AB lever upp till reglerna på postområdet.
          </p>
          <p xml:id="i-KdtybSPtweSo95UwYoQZbD">
            I samma frågesvar aviserades ändå att när det gäller avstånden
            till postlådor på landsbygden avser statsrådet att inom kort ge
            PTS i uppdrag att se över frågan om vad som är ett rimligt avstånd.
            I övrigt sade sig statsrådet fortsätta att följa frågan med beredskap
            att vidta de åtgärder som behövs.
          </p>
          <p xml:id="i-U7Cxnc7fMSk8Hmrr8NmYAE">
            Statsrådet gav i frågesvaret inget besked om vilka andra åtgärder
            som ska vidtas för att Postens bruk av så kallad hämta-lämna-service
            ska göras förenligt med statens krav, vilket riksdagen konstaterat
            i dag inte är fallet.
          </p>
          <p xml:id="i-HkrRjGqD84x69NqgXg1cSS">
            Vilka åtgärder avser statsrådet att vidta mot bakgrund av den
            påstådda minskningen av postmängden med 7 % om året?
          </p>
          <p xml:id="i-MsJwWaKS5TBSP67esUjRaz">
            Vilka åtgärder avser statsrådet att vidta för att tillförsäkra
            en konkurrensneutral tillgång till den postala infrastrukturen?
          </p>
          <p xml:id="i-TEX5w9JpDmp1KMbuZYU5Ni">
            Vilka åtgärder avser statsrådet att vidta för att stärka det
            till synes sviktande förtroendet i samhället för Posten?
          </p>
          <p xml:id="i-Uqo8Lc5vipMyLUMbb1GH16">
            Vilka åtgärder avser statsrådet att vidta för att inte Posten
            AB:s så kallade hämta-lämna-service ska undergräva statens krav
            på en god postservice över hela landet?
          </p>
        </div>
      </div>
    </body>
  </text>
</TEI>
