<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0390">
  <teiHeader>
    <fileDesc>
      <titleStmt>
        <title>Sveriges position i Mellanösternpolitiken</title>
        <author>Hamilton, Carl B (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges position i Mellanösternpolitiken till Eliasson, Jan (s) - Utrikesminister om Sveriges position i Mellanösternpolitiken</title>
          <idno type="rdwebb">GT10390</idno>
          <ref type="dokument_url_text">http://data.riksdagen.se/dokument/GT10390/text</ref>
          <ref type="dokument_url_html">http://data.riksdagen.se/dokument/GT10390</ref>
          <ref type="dokumentstatus_url_xml">http://data.riksdagen.se/dokumentstatus/GT10390</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <persName>Carl B Hamilton</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-T7hu1JgBezor1oXi7Z3qnA</idno>
            <persName>Jan Eliasson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-T7hu1JgBezor1oXi7Z3qnA</idno>
            <persName>Jan Eliasson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4pzKgFummCpbhJ8b21mdkF" corresp="i-Ry3pP9VZKrW87Vcxq73jQG">
          <date when="2006-05-05"/>
        </correspAction>
        <correspAction type="received" xml:id="i-NdSBvNz3tFE96823NqnyFF" corresp="i-T7hu1JgBezor1oXi7Z3qnA">
          <date when="2006-05-05"/>
        </correspAction>
        <correspAction type="answered" xml:id="i-VWUoVgA6BoVSdPFAsfHG94">
          <date when="2006-06-05"/>
        </correspAction>
        <correspAction type="answered" xml:id="i-9CqwEDkWX4JbtidA7wGaFv" corresp="i-T7hu1JgBezor1oXi7Z3qnA">
          <date when="2006-06-05"/>
        </correspAction>
        <correspContext corresp="i-9CqwEDkWX4JbtidA7wGaFv">
          <ref type="record" target="prot-200506--135">Riksdagens protokoll 2005/06:135 Måndagen den 5 juni</ref>
          <ref type="recordSection" target="unsetDivId">3 § Svar på interpellationerna 2005/06:390 om Sveriges position i Mellanösternpolitiken, 410 om svenska beslut om inresevisum för Hamasministrar och 425 om Hamasbesök och flygövningar med Israel</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HrD1haMRJmk58uxXHZ5quk">
            None Sveriges position i Mellanösternpolitiken None None
          </p>
        </div>
        <div type="ipqSubmissionInfo">
          <p xml:id="i-2WTRVonmxvbTpwbizczWUU">
            den 5 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5ZUvKx52Jj8MHuq5mu9DaK">
            I den senaste utrikespolitiska deklarationen från februari 2006
            anges följande mål för den svenska regeringens Mellanösternpolitik:
          </p>
          <p xml:id="i-4VUKfYEGNrJA4vigUYyS8f">
            ”Folkrätten, humanitärrätten och de mänskliga rättigheterna vägleder
            regeringens ställningstagande i aktuella konflikter. Särskilt
            tydligt är det i Mellanöstern. Därför stödde vi upprättandet av
            staten Israel och försvarar dess rätt att leva i säkerhet inom
            erkända gränser, och därför fördömer vi Irans presidents uttalanden.
            Därför stödjer Sverige palestiniernas rätt till en egen stat.
            Och därför anser vi att en lösning på konflikten @ som endast
            kan nås via förhandlingar @ måste baseras på folkrätten.
          </p>
          <p xml:id="i-GTBveFKqT14cV8UBeG1NHG">
            Med utrymningen av Gaza och delar av Västbanken tog Israels regering
            ett modigt första steg mot ett fullständigt tillbakadragande från
            ockuperad palestinsk mark och avveckling av bosättningarna. Det
            palestinska parlamentsvalet har nu genomförts på ett värdigt sätt.
            En helt ny politisk situation har uppstått som det internationella
            samfundet och Israel måste hantera på ett klokt sätt.
          </p>
          <p xml:id="i-UhNZwUW2C26Zm4uugYvnZM">
            Sveriges @ och EU:s @ stöd för fredsansträngningarna måste fortsätta.
            Vi vill också fortsätta vårt utvecklingsstöd till de palestinska
            områdena. Graden av samarbete beror dock på hur en ny palestinsk
            regering agerar. Den måste ta avstånd från våld i ord och handling
            och acceptera Israels rätt att existera.”
          </p>
          <p xml:id="i-2n68vHF29BHXqpnGKoqD9u">
            Regeringens agerande i två aktuella frågor med stark koppling
            till Mellanösternkonflikten ger anledning att fråga om den svenska
            Mellanösternpolitiken håller på att ändra inriktning.
          </p>
          <p xml:id="i-69wRQbXdqbFFrPsVAhjitq">
            För det första gäller det regeringens beslut föregående vecka
            att stoppa flygvapnet (F 17 i Blekinge) från att delta i en sedan
            länge planerad internationell flygövning i Italien, med bland
            flera andra länder Israel som deltagare. Utrikesministerns förklaring
            till avlysningen av övningen var att Sverige med största sannolikhet
            i framtiden inte kommer att ingå i en internationell operation
            tillsammans med Israel, och därför inte heller behöver öva med
            landet. (Argumentet är sökt av flera skäl, bland annat som logiken
            skulle bjuda att Sverige inte heller deltar i övningar där till
            exempel Mongoliet deltar, vilket dock hänt.)
          </p>
          <p xml:id="i-XiquscPNJewpeiB6zwPxuv">
            Folkpartiet anser att Sverige bör spela en aktiv roll för en
            fredlig lösning av konflikten i Mellanöstern. Beslutet att inte
            samöva med demokratin Israel innebär dels att Sverige särbehandlar
            ett land i regionen, som dessutom är en av regionens mycket få
            demokratier, dels minskar möjligheten för Sverige att vara trovärdigt
            hos båda parter i konflikten och den fortsatta fredsprocessen
            i Mellanöstern.
          </p>
          <p xml:id="i-Gvyb2rwhJbSUju2EyYjDLd">
            Det förefaller i denna affär oklart om den nye utrikesministern
            ville ändra balansen i regeringens syn på Hamas: ”Det är riktigt
            att @ som EU beslutat @ kräva att Hamas accepterar förhandlingar
            och tvåstatslösning”, säger utrikesminister Jan Eliasson till
            TT den 29 april. ”Men kraven måste framställas åt båda håll. Det
            finns många element i israelisk politik som det finns anledning
            att diskutera.” Vilka är dessa element, och vad gör det aktuellt
            som diskussionsämne i en jämförelse med terrororganisationen Hamas,
            som har ett stort antal självmordsattacker mot Israel på sitt
            samvete?
          </p>
          <p xml:id="i-BU1pv9MaeNmAEZgo1eGVE">
            För det andra ger utrikesministerns agerande med anledning av
            det planerade besöket i Malmö av företrädare för Hamas @ planerat
            till i mitten av maj @ näring till tesen om ett perspektivskifte
            i den svenska politiken i Mellanöstern. I stället för att direkt,
            tydligt och klart markera avstånd till den terrorstämplade organisationen
            Hamas, till exempel genom att upprepa den utrikespolitiska deklarationens
            krav på att organisationen måste ta avstånd från våld och erkänna
            Israels rätt att existera, försvarade Jan Eliasson Hamasmedlemmarnas
            möjlighet till besök Sverige @ om än utan möte med regeringsrepresentanter
            @ samt vikten av dialog. Initiativet att ledamöter av regeringspartiets
            riksdagsgrupp bjudit in Hamas till riksdagen har Jan Eliasson
            inte haft några avvisande synpunkter på: ”det är en fråga som
            jag inte lägger mig i” (till TT den 2 maj). Det var sålunda statsministern
            @ inte utrikesministern! @ som kort och koncist klargjorde att
            det inte fanns något svenskt intresse att bevilja Hamasföreträdarna
            visum till Sverige.
          </p>
          <p xml:id="i-C3WGJWbQFsQpVBJtmGEgPn">
            Statsministerns ställningstagande har därefter kritiserats av
            regeringens stödpartier. ”Regeringen bör bjuda hit [Hamasföreträdarna]
            och se till att de får en visering till Sverige. Sen måste regeringen
            avgöra på vilken nivå den är beredd att träffa dem. Men man bör
            medverka till att det är möjligt att föra en dialog med svenska
            organisationer och riksdagsledamöter”, säger Alice Åström (v)
            till SR Ekot den 4 maj. I samma radiosändning säger Miljöpartiets
            språkrör Peter Eriksson: ”Om [Sverige] ska vara kvar i Schengen
            måste vi kunna bestämma i Sverige om vi ska föra en dialog med
            andra människor och släppa in dem till Sverige för att hålla öppna
            demokratiska möten”, det vill säga Sverige bör lämna Schengensamarbetet
            och @ inte bara som tidigare i Miljöpartiets stämmobeslut, Europeiska
            unionen. (Uttalandet är intressant eftersom det innebär att Miljöpartiet
            tänker sig att Sverige ska stå längre bort ifrån EU än Norge,
            som ju är medlem av Schengensamarbetet.)
          </p>
          <p xml:id="i-5DJSG1LzuWU8dQJZWD2vqU">
            Kopplingen mellan de två åtgärderna är jag inte ensam om: Israels
            Stockholmsambassad gjorde i ett uttalande en koppling mellan tillbakadragandet
            från flygövningen och det planerade besöket av två medlemmar i
            Hamas i Sverige. ”De två Hamasmedlemmar som kommer till Sverige
            i maj månad kommer för att samla stöd för Hamas @ det vill säga
            för en terrororganisation. Medlemmar av Hamas är inte oskyldiga
            åskådare. Vi ser onekligen ett samband mellan dessa två händelser
            och finner Sveriges ställningstagande till dem oroväckande.” (TT-intervju
            den 27/4)
          </p>
          <p xml:id="i-TWiDwuuiPjW6FrgBiQkS3M">
            Mot bakgrund av det ovan sagda ställer jag följande frågor till
            utrikesministern:
          </p>
          <p xml:id="i-JwmeppcN41eT295mUGjEfH">
            Har utrikesministern för avsikt att på någon punkt ändra Sveriges
            position i Israel-Palestinakonflikten jämfört med den senaste
            utrikesdeklarationen?
          </p>
          <p xml:id="i-NuhHe78hyw5QzWnGEw3KrM">
            Vilka är de ”element i israelisk politik” som utrikesministern
            ska ta upp till diskussion i jämförelsen med Hamas politik?
          </p>
        </div>
      </div>
    </body>
  </text>
</TEI>
