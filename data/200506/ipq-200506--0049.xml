<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0049">
  <teiHeader>
    <fileDesc>
      <titleStmt>
        <title>Näringspolitik för tjänstesektorn</title>
        <author>Torstensson, Åsa (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Näringspolitik för tjänstesektorn till Östros, Thomas (s) - Näringsminister om Näringspolitik för tjänstesektorn</title>
          <idno type="rdwebb">GT1049</idno>
          <ref type="dokument_url_text">http://data.riksdagen.se/dokument/GT1049/text</ref>
          <ref type="dokument_url_html">http://data.riksdagen.se/dokument/GT1049</ref>
          <ref type="dokumentstatus_url_xml">http://data.riksdagen.se/dokumentstatus/GT1049</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7pi15xAwDEg2r2HRn8qozS" corresp="i-J74sVAjCTSxzD8rbnxRRA">
          <date when="2005-10-19"/>
        </correspAction>
        <correspAction type="received" xml:id="i-961BB5mC8awuPxXfmr7wS4" corresp="i-PzNviXpYSimQsvSkF9CmDz">
          <date when="2005-10-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Ugxv4LHUfbWNuWBse5qM5n">
            None Näringspolitik för tjänstesektorn None None
          </p>
        </div>
        <div type="ipqSubmissionInfo">
          <p xml:id="i-LF4gZGH9cTuQnDwvHiqyjN">
            den 19 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-YXHXLTjsnKXKcJL6G9CP8K">
            Sedan början av 90-talet har den privata tjänstesektorns andel
            av svensk ekonomi ökat från ca 30 % till över 40 % och andelen
            fortsätter att växa. I dag är fyra av fem nystartade företag tjänsteföretag.
            Sysselsättningstillväxten är dubbelt så hög inom privata tjänster
            som inom tillverkningsindustrin.
          </p>
          <p xml:id="i-YFoXmrBLJr5MWnp3yP6ufq">
            Det är tydligt att framtidens jobb i första hand kommer att skapas
            i tjänstesektorn. Traditionella industrigrenar pressas av en allt
            hårdare internationell konkurrens, och dess möjlighet att ensam
            stå som garant för välstånd och tillväxt är förbi.
          </p>
          <p xml:id="i-k8i6pbbYrgruua4Le51Hm">
            En lång rad myndigheter och officiella instanser har på senare
            tid betonat denna utveckling.
          </p>
          <p xml:id="i-RQrVU4NsHxGLFZBDy886Ur">
            Nutek skriver i sin senaste årsrapport att tjänstesektorn numera
            bidrar mer till tillväxten än tillverkningsindustrin, och att
            det värde som skapas i tillverkningsindustrin inte främst kommer
            av produkterna i sig utan av de tjänster som säljs i anslutning
            till dem. Nuteks generaldirektör Kjell Jansson uttryckte utvecklingen
            talande med orden: "Vi går in i en helt ny värld."
          </p>
          <p xml:id="i-UA1oDSQAWbAKePVu8xCwWx">
            EU-kommissionens rapport om Lissabonstrategin från i våras visar
            att denna nya värld trots allt funnits en tid. Kommissionen noterar
            att tjänstesektorn är ansvarig för nästan samtliga nya jobb som
            skapats inom EU mellan 1997 och 2002 och i dag står för 70 % av
            det ekonomiska förädlingsvärdet inom unionen. Kommissionen bedömer
            att ytterligare 600 000 jobb kan skapas genom en bättre näringspolitik
            för tjänstesektorn.
          </p>
          <p xml:id="i-Bts24Lpr3k1A3Qbvb745A9">
            En ny värld, och man skulle kunna förvänta sig en ny näringspolitik.
            Tjänstesektorn har andra behov än traditionell industri, inte
            minst när det gäller skatter och regleringen av arbetsmarknaden.
          </p>
          <p xml:id="i-LaXHN8pBEysfaVDDqYX1Pn">
            Till exempel har statliga Konjunkturinstitutet i en forskningsrapport
            nyligen visat att ett skatteavdrag på hushållsnära tjänster av
            den typ Centerpartiet och de övriga i Allians för Sverige vill
            införa skulle skapa upp till 19 000 nya jobb och besparingar för
            statskassan på upp till 815 miljoner kronor.
          </p>
          <p xml:id="i-EKrzLheNJLstbrgW7XccgC">
            När näringsminister Thomas Östros och finansminister Pär Nuder
            i Dagens Industri den 4 augusti presenterade sin lista av de sex
            mest centrala branscherna för näringslivets utveckling fanns dock
            inte någon tjänstebransch med, förutom IT. Alla de övriga branscherna
            var traditionella industrier.
          </p>
          <p xml:id="i-4Kg9PEPQoJmLxeXm5esy7x">
            Typiska tjänstebranscher tillhör de som på senare år visat störst
            möjlighet att skapa nya jobb, till exempel personaluthyrning,
            finansiella tjänster, utbildning, sociala tjänster och hälso-
            och sjukvård. De är våra moderna basindustrier. De fanns inte
            heller med på ministrarnas lista.
          </p>
          <p xml:id="i-UHs57HKje5WthsZrkzNLZs">
            Min fråga till näringsminister Thomas Östros är:
          </p>
          <p xml:id="i-RrTngtKf9uT5QKc82TyJSn">
            Vad avser ministern att göra för att underlätta framväxten av
            nya jobb inom tjänstesektorn?
          </p>
        </div>
      </div>
    </body>
  </text>
</TEI>
