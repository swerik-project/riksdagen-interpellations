<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0457">
  <teiHeader>
    <fileDesc>
      <titleStmt>
        <title>Reklamfinansierad television i Sverige</title>
        <author>Andrén, Gunnar (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Reklamfinansierad television i Sverige till Pagrotsky, Leif (s) - Utbildnings- och kulturminis om Reklamfinansierad television i Sverige</title>
          <idno type="rdwebb">GT10457</idno>
          <ref type="dokument_url_text">http://data.riksdagen.se/dokument/GT10457/text</ref>
          <ref type="dokument_url_html">http://data.riksdagen.se/dokument/GT10457</ref>
          <ref type="dokumentstatus_url_xml">http://data.riksdagen.se/dokumentstatus/GT10457</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <persName>Gunnar Andrén</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MVBznzTQcLjg8qbSifnKtF" corresp="i-XcAqMe3ntVBboWUxqACfz">
          <date when="2006-05-22"/>
        </correspAction>
        <correspAction type="received" xml:id="i-t5TPrH84SFsf2GvhiUku6" corresp="i-V19ff9MeDZhTGpv5xEprbu">
          <date when="2006-05-24"/>
        </correspAction>
        <correspAction type="answered" xml:id="i-FKDhadTuW3QpUx7uHfQwLX" corresp="i-V19ff9MeDZhTGpv5xEprbu">
          <date when="2006-06-12"/>
        </correspAction>
        <correspContext corresp="i-FKDhadTuW3QpUx7uHfQwLX">
          <ref type="record" target="prot-200506--139">Riksdagens protokoll 2005/06:139 Måndagen den 12 juni</ref>
          <ref type="recordSection" target="unsetDivId">7 § Svar på interpellation 2005/06:457 om reklamfinansierad television i Sverige</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-URTdgiscKtqcWQWcaA93dz">
            None Reklamfinansierad television i Sverige None None
          </p>
        </div>
        <div type="ipqSubmissionInfo">
          <p xml:id="i-37LrQ4aZJMVTfZpQkDoiN2">
            den 22 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-C2W8RDQUqQamHJnTUziPbc">
            Den 19 maj 2006 avser 2000 års radio- och tv-lagsutredning (Ku
            2000:01) att publicera sitt slutbetänkande, detta efter att ha
            i bara knappt sex år ha utrett frågan.
          </p>
          <p xml:id="i-CFZhCuyaZNSGARtwvrnDAH">
            Sedan regeringen den 8 juni 2000 tillkallade utredningen om att
            göra en översyn av den mycket viktiga @ både av publicistiska,
            tekniska, konkurrensmässiga och ekonomiska skäl @ radio- och tv-lagen,
            har utredningen hunnit få tilläggsdirektiv inte mindre än sju
            gånger: den 1 februari 2001 (dir. 2000:43), den 13 mars 2003 (dir.
            2003:30), den 21 augusti 2003 (dir. 2003:100), den 9 oktober 2003
            (dir. 2003:121), den 13 maj 2004 (dir. 2004:69), den 30 september
            2004 (dir. 2004:131) och @ mer bagatellartat @ förlängning av
            utredningstiden den 24 november 2005 (dir 2005:132).
          </p>
          <p xml:id="i-5YXCzHsAADxhWJ8KDifmcz">
            Utredningen, som är en enmansutredning, fram till den 28 november
            2001 ledd av hovrättslagman Håkan Lavén, från den 1 februari 2003
            av hovrättsrådet Robert Nordh, har under sina sex år hunnit avlämna
            fyra delbetänkanden:
          </p>
          <p xml:id="i-K4PacR973jTHQ4BbwXJJ2k">
            SOU 2001:84 Skydd av barn mot olämpligt programinnehåll i TV,
            SOU 2003:62 Reklamtid i TV, SOU 2003:109 Must carry och SOU 2004:39
            Nytt regelverk för marksänd digital-TV.
          </p>
          <p xml:id="i-CYSCZH8na76PxNB7Yn8VWm">
            Under denna avsevärda tid, sett både från tekniska, ekonomiska
            och konkurrensmässiga utgångspunkter @ med betydande följder på
            det publicistiska utbudet och innehållet i vårt land tillgängliga
            tv-kanaler @ har stora förändringar inträffat på medieområdet.
          </p>
          <p xml:id="i-6oTEUkh4Ni8wefQDYArYhG">
            Denna interpellation syftar till att, inför valet den 17 september
            2006, klarlägga var regeringen, möjligen också dess samarbetspartier,
            står i några för mediepolitiken i stort mycket viktiga etermediefrågor.
          </p>
        </div>
        <div type="ipQuestion">
          <p xml:id="i-MCyXRSLVWwEvcqoXTtLH28">
            Bakgrunden är tvåfaldig:
            <list rend="ordered">
              <item>
                1. EU-kommissions förslag från den 13 december 2005 om omarbetning
                av 1989 års tv-direktiv TV utan gränser.
              </item>
              <item>
                2. De regler för reklam i svensk kommersiell tv som gör att ”svenska”
                tv-kanaler flyttar utomlands för att kringgå gällande svenska
                bestämmelser.
              </item>
            </list>
          </p>
          <p xml:id="i-7xrhEAJqEoaTZacAiFaEq9">
            Det är viktigt för både tv-företag och tittare att veta i vilken
            riktning regeringen avser att gå i dessa frågor, eftersom det
            påverkar både tittares och tv-företags @ likaså annonsköpares
            @ dispositioner.
          </p>
          <p xml:id="i-TSWdteyeWBKSLNr8VB6Eys">
            Jag har tidigare ställt denna fråga till medieministern @ och
            upprepar den här tillsammans med svaret för att skapa en tydlig
            bild av vad delfrågan om den europeiska dimensionen gäller:
          </p>
          <p xml:id="i-6a5KdisULEtQ5Rsbr4TSGe">
            ”Den 13 december 2005 presenterade EU-kommissionären Viviane
            Reading EU-kommissionens förslag till omarbetning av 1989 års
            direktiv Tv utan gränser (Televion Withour Frontiers Directive
            89/552/EEG).’ ’Moderniserat, teknikanpassat och avreglerat’ är
            de nyckelbegrepp som kommissionen vill ska prägla sändningsreglerna
            i Europa - kanske borde man ha lagt till ett önskemål om hög programkvalitet.
          </p>
          <p xml:id="i-CLpRNfFvSY6RozHHDRbeRm">
            Vad som nu händer är att teknikutvecklingen raserar geografiska
            avstånd och mottagningshinder. Den digitala tekniken kullkastar
            tidigare nations- och andra gränser. De nuvarande svenska reklamreglerna
            framstår därvid som de mest föråldrade i Europa, ej anpassade
            till verkligheten. Resultat: tv-kanaler som riktar sig till svenska
            tittare etablerar sig i andra länder. Sveriges regler för sponsring,
            reklam och liknande riskerar att leda till att vårt land förlorar
            högteknologiska företag som tv-bolag utgör.
          </p>
          <p xml:id="i-Fe6F4ACno7ojaY9R74zDQJ">
            Våra nordiska grannar har redan kommit längre i EU-anpassning.
            Den tekniska utvecklingen med en rad nya distributionsformer vid
            sidan av det digitala marknätet, bredband, ip-tv, mobil-tv etcetera,
            borde leda till att Sverige snabbt tar till sig det nya regelverket
            och därmed blir en attraktiv nation för nyetablering av tv-kanaler
            och andra programföretag.”
          </p>
          <p xml:id="i-LW76je62aArgAc1BekiFQc">
            Min fråga var:
          </p>
          <p xml:id="i-8gBatBCHsGQPf5mtTZE5r5">
            ”Vilka åtgärder avser statsrådet att vidta mot bakgrund av EU:s
            kommande tv-direktiv för att säkerställa att svenska tv-kanaler
            som riktar sig till svenska tittare ska kunna etablera sig i vårt
            land och inte känna sig tvingade att sända från andra länder beroende
            på svenska särbestämmelser?”
          </p>
          <p xml:id="i-PQpyWHogKxkrSB81riV2ih">
            Statsrådets svar kom den 11 januari 2006:
          </p>
          <p xml:id="i-WNBk1mccBqm8VvQwW85B3y">
            ”Gunnar Andrén har frågat mig vilka åtgärder jag avser att vidta
            för att säkerställa att svenska tv-kanaler som riktar sig till
            svenska tittare ska kunna etablera sig i vårt land och inte känna
            sig tvingade att sända från andra länder beroende på svenska särbestämmelser.
          </p>
          <p xml:id="i-L5Gj71CX2ZZy18EoQNQMia">
            Gunnar Andréns fråga är ställd mot bakgrund av att Europeiska
            kommissionen den 13 december 2005 fattade beslut om ett förslag
            till reviderat direktiv för gränsöverskridande tv-sändningar i
            Europa. Kommissionen kommer att presentera sitt förslag till nytt
            direktiv för rådets medlemsstater och för parlamentet i början
            av det nya året. Kommissionens förslag kommer sedan att förhandlas
            i båda institutionerna.
          </p>
          <p xml:id="i-BAmigfwqqZDhQMrtWLWMpT">
            Det är uppenbart för mig att tv-direktivet är ett viktigt europeiskt
            instrument och att det har haft stor betydelse för utvecklingen
            av den europeiska tv-marknaden. Inte minst viktigt är att direktivet
            ger medlemsstaterna möjlighet att utifrån kulturella och sociala
            skillnader på de nationella marknaderna upprätthålla mera detaljerade
            eller strängare regler till exempel för reklam. De svenska förbuden
            mot reklam riktad till barn och alkoholreklam är exempel på detta.
          </p>
          <p xml:id="i-JsSJDc9YudKXnvCRdsq8zh">
            Sverige har tillsammans med tolv andra medlemsstater arbetat
            aktivt för att påverka kommissionens förslag när det gäller jurisdiktionsbestämmelserna
            i direktivet. Motivet är just att minska risken för att tv-företag
            väljer att flytta till en annan medlemsstat för att undvika nationella
            regler för sändningarna. Frågan hur jurisdiktionsbestämmelserna
            utformas i det reviderade direktivet, liksom frågan om ambitionsnivån
            för de gemensamma minimireglerna för reklam, kommer att vara prioriterade
            för Sverige i de förhandlingar som nu inleds.
          </p>
          <p xml:id="i-s6ymeJ8JoVHnrHkeZkfee">
            Först när förhandlingsarbetet i rådet och parlamentet är avslutat
            och den slutliga utformningen av direktivet är känd finns det
            anledning att bedöma hur direktivet bör implementeras i den svenska
            lagstiftningen.”
          </p>
          <p xml:id="i-U3F4r63fvm1V99DzfnUt33">
            Jag vill nu fråga regeringen vad som därefter hänt och vilka
            bedömningar regeringen gör nu, fem månader senare @ en kort tid
            kan synas i ett större tidsperspektiv men lång om man tar hänsyn
            till hur ekonomiska krafter agerar utifrån kända förutsättningar
            och förväntningar.
          </p>
          <p xml:id="i-Wh4hV5YW4rzQ1ST5FBpAK7">
            Jag går nu över till frågan om kommersiella ”svenska” tv-företag
            till följd av bristande överensstämmelsen mellan svenska reklam-tv-regler
            och de som gäller i andra länder, kommer att tvingas, i den mån
            de inte redan tidigare gjort det, etablera sig i andra länder,
            exempelvis Storbritannien eller Finland.
          </p>
          <p xml:id="i-X5oHksoPmB91yRDhUg3CWT">
            Det handlar för de svenska tv-företagen om mycket stora pengar,
            intäkter som nu går svenska programföretag förbi trots att annonseringen
            riktar sig till svenska tittare och konsumenter. Såväl den engelska
            som finska lagregleringen av annonsvolymerna överensstämmer med
            det europeiska tv-direktivet. Att sända från dessa länder innebär
            alltså stora ekonomiska fördelar, naturligtvis för distributionsföretagen
            men i slutändan även för annonsköparna, alltid intresserade av
            att välja den mediekanal som ger mest i återbäring på marknadsinvesteringar.
          </p>
          <p xml:id="i-VAEfL57AHzPkptmHSwPwUn">
            Denna marknadsekonomiska syn borde prägla reglerna av den svenska
            regleringen av tv-annonsering men gör det inte. Det är skadligt
            för Sverige @ alldeles oavsett vad man som enskild tycker om reklam
            i tv-programmen. Om utformningen av reklamen blir sådan att tittarna
            ogillar denna, kommer de att reagera genom att avstå från att
            se på sådana kanaler.
          </p>
          <p xml:id="i-BQMRcgbpf4HWKTfnu5p3GT">
            I utredningen Konkurrens och samarbete inom medierna skrev Konkurrensverket
            (2003:2) bland annat:
          </p>
          <p xml:id="i-MVffqh4cwDYeRHE3NJPi9B">
            ”En anpassning av den svenska lagstiftningen till vad som gäller
            enligt TV-direktivet garanterar likvärdiga, konkurrensneutrala,
            regler för alla de företag som tillhandahåller TV-program till
            de svenska konsumenterna. Konkurrensverket anser att förutsättningarna
            för en fungerande konkurrens underlättas om företagen på marknaden
            så långt möjligt omfattas av samma regelverk.”
          </p>
          <p xml:id="i-BWjtJFCLMWe6CdQN4186Se">
            Så är alltså inte i dag fallet @ och frågan är om den av Sverige
            högt skattade principen att självständigt kunna reglera tv-annonsreglerna
            inte måste anpassas till den digitaliserade verklighet som redan
            finns och där sändarlandsprincipen är dominerande: Det är reglerna
            i det land varifrån sändningen sker, som bestämmer reglerna för
            annonsering också i mottagarlandet.
          </p>
          <p xml:id="i-Fq2oijtWfsNEBzaNADGp6e">
            Inom tryckta medier saknas motsvarande problem: Ingen människa
            skulle komma på idén att tvinga en tidning eller ett magasin att
            ha viss andel annonser eller text, detta förutsett att det tryckta
            alstret inte är beroende av statligt eller annat offentligt stöd.
            Men den mycket strikta svenska regeln att högst 10 % av sändningstiden
            får utgöras av betald annonsplats, gör det svårt för tv-företag
            som vill agera på den svenska marknaden att konkurrera med företag
            som sänder under brittiska eller finska regler vilka medger 15
            % reklamtid, en till procentsatserna till synes liten skillnad
            men i själva verket, om det ekonomiska perspektivet anläggs, en
            fråga om att kunna ta betalt för ytterligare 50 % av sändningstiden.
          </p>
          <p xml:id="i-9A5Gt3cnxwah8enBydbSut">
            Jag vill nu ta upp några av de frågor som det största svenska
            kommersiella tv-företaget, TV 4, aktualiserat (skrivelse till
            regeringen den 8 november 2005).
          </p>
          <p xml:id="i-5ZFwidYfvrKE9MBs1DqwYS">
            1. Annonsbegreppet
          </p>
          <p xml:id="i-46ygRZbKP934GJZz2gNDEJ">
            Vanliga informationsmeddelanden, som inte har kommersiell bakgrund
            utan snarare ska ses som information till tittarna, bör inte behandlas
            som annonser.
          </p>
          <p xml:id="i-MQTuH7ZkisHNJcXEDHYQBP">
            2. Annonsering genom delad skärm
          </p>
          <p xml:id="i-RmJCqRXbcwpga4NzjMHnfE">
            Digitaliseringen av tv-mediet kommer att skapa många nya möjligheter
            att lägga ut information eller annonser i pågående program, kanske
            genom att tv-skärmen av tv-sändarföretaget delas upp på olika
            sett. Vi ser denna utveckling mycket starkt på Internet, där nyheter,
            rörliga bilder och annan nyhetsinformation, tillåts dela plats
            på dataskärmarna med kommersiella meddelanden @ det är bara att
            se på kvällstidningarna Expressens eller Aftonbladets Internetutgåvor
            för att skapa sig en föreställning om vilka förändringar som kan
            komma på annonsområdet också i den digitaliserade tv-världen.
          </p>
          <p xml:id="i-XsCVKr2dzFnRSea8Q1MTzL">
            Här spelar naturligtvis upphovsrätts- och andra rättighetsaspekter
            en stor roll, inte bara juridiskt utan i hög grad också för mottagarnas
            möjlighet att tillgodogöra sig olika sorters material. Tv-företagen
            måste emellertid i huvudsak själva bestämma vilka regler som ska
            gälla @ så som dagstidningarna gör @ eftersom mottagarna annars
            kommer att reagera genom att överge kanal som förser sina program
            med störande moment.
          </p>
          <p xml:id="i-DmueyZb5XX2ph3UihLSm19">
            Ur tv-regleringssynpunkt är emellertid det viktigaste, vid sidan
            av att lagstiftningen inte förhindrar teknisk utveckling, att
            samma publicistiska regler också kommer att gälla i vårt land
            som i andra länder.
          </p>
          <p xml:id="i-Bgbp8f1RFkHXrxMMgZubvt">
            3. Virtuell annonsering
          </p>
          <p xml:id="i-HtSD5BQuz5ViqWmZSR7M1L">
            Frågan om ursprungslandsprincipen eller sändarlandsprincipen
            aktualiseras främst av direktsända sportarrangemang där reklam
            kan förekomma för produkter som vi i Sverige är främmande inför,
            främst annonsering riktad till barn eller för produkter som vi
            uppfattar som medicinskt eller på annat sätt skadliga.
          </p>
          <p xml:id="i-J46S6QCxtKdjdN258JFRh3">
            Om olika regler gäller för sådan annonsering, och ansvarsfrågan
            blir avgörande, kan det inträffa att svenska tv-företag inte kan
            sända evenemang som andra tv-företag utan problem kan sända därför
            att de har andra tv-direktregler och tillämpar sändarlandsprincipen.
          </p>
          <p xml:id="i-QFBTQKdNWPUBvexvuS5K1e">
            Jämfört med andra problem, som olikhet i tillåten kommersiell
            betaltid, är detta förvisso ett mindre problem, men mer juridiskt
            oklart, men det bör likväl klargöras att svenska tv-företag inte
            kan lyda under andra ansvarsregler än vad det europeiska tv-direktivet
            medger; här kommer man dessutom in på ett område som också direkt
            berör Sveriges Television oavsett att detta företag inte arbetar
            med kommersiell finansiering men som kan komma att hindras att
            förmedla vissa program eller rent av nyheter av den anledningen
            att de innefattar sådan kommersiell annonsering att de står i
            konflikt med svenska sändningsregler.
          </p>
          <p xml:id="i-SdmSUv5m8PDhznbAvc2a49">
            4. Sponsring och produktplacering
          </p>
          <p xml:id="i-C7nS5DPGs2yYd991Q6C3sn">
            Det är ingen hemlighet att sponsring av tv-program, ofta hela
            serier, är en viktig del i många företags reklamansträngningar.
            Det viktiga här @ bortom regleringar @ är onekligen att tv-tittarna
            får klart för sig vem som är finansiär, alltså avsändare.
          </p>
          <p xml:id="i-GDwCnXLebL6QirQtQdRx4m">
            Går vi igen till tryckta medier är det ju sällan oklart vem som
            är avsändare av ett säljbudskap; anonyma annonser är sparsamt
            förekommande.
          </p>
          <p xml:id="i-VkDTEvGwm1jBrEZXpBkFMh">
            För att undvika oklarhet finns en regel som säger att redaktionell
            text som utan att vara betald annonsplats likväl ska annonsmärkas,
            detta med syftet att klargöra att provade produkter eller liknande
            befinner sig i gränszonen mellan kommersiell annons och obunden
            produkt- eller tjänsteinformation, kanske genom att ha förekommit
            i programmet eller ställts till företaget gratis, likaså som vinster
            eller i annat syfte där vederlaget är uppenbart men inte direkt
            pekuniärt.
          </p>
          <p xml:id="i-BWrEs4DKHVpYkkasZ7BeAT">
            Frågan om det handlar om vanlig konsumentinformation eller annons,
            har inte sällan att göra med uppgifter om var och när man kan
            köpa en vara, referenser till telefonnummer eller andra sådana
            informationer som leder längre än själva meddelandet om förekomsten
            av en vara eller tjänst innebär. Att förebygga möjligheten att
            förväxla kommersiell verksamhet med normal konsumentinformation
            måste vara grunden.
          </p>
          <p xml:id="i-KsymvbSJBv4C9wnos97nDv">
            Här kan man ha olika meningar om vad som skall tillåtas med hänsyn
            till den publicistiska rollen och tv-företagets kommersiella önskemål.
            Men också i detta fall är det orimligt att det gäller olika regler,
            beroende på från vilket land ett tv-företag sänder. Skillnaden
            mellan tv-företagens möjligheter är uppenbar på det här området
            @ det kan rent av vara som så att det europeiska tv-direktivet
            på detta område bör skärpas så att det @ oavsett från vilket land
            ett program sänds @ tydligare framgår vem avsändaren är, om ett
            program är helt eller delvis finansierat av kommersiella företag
            eller hur affärsdrivande företag på andra sätt ligger bakom utformningen
            av programmen.
          </p>
          <p xml:id="i-7J19ND7EfDQdS1CNedUyDq">
            Genom internationaliseringen av programmet förekommer att svenska
            tv-företag köper program, eller programserier, som har finansiärer
            vilka står i strid mot både tv-direktivet eller den betydligt
            strängare svenska programpolitiken. Ett sådant välkänt exempel
            utgörs av den mycket spridda och populära programserien Oprah
            Winfrey. Visningsrätten köptes ursprungligen av TV 4 som också
            sände den under lång tid i Sverige. Men sedan Granskningsnämnden
            krävt avgift för produkter som visats i programmet, kunde TV 4
            @ enligt gällande svenska annonsregler @ inte längre sända programmet.
            Det sänds därför numera i TV 3, från London.
          </p>
          <p xml:id="i-26ueHK3q3choabmdGi6hSv">
            Detta exempel visar i blixtbelysning behovet av nya och mer Sverigeanpassade
            regler för sponsring och produktplacering. När nuvarande regler
            ger konkurrenter sådana fördelar att det inte kan sändas från
            vårt land, måste reglerna ändras.
          </p>
          <p xml:id="i-ThYyU4c4F5B3oySF6KWadb">
            5. EU-anpassning av reklamreglerna
          </p>
          <p xml:id="i-EmYC1UaaJTJhCBYPSpRWCA">
            I Sverige får enligt gällande radio- och tv-lag högst 10 % av
            sändningstiden utgöras av reklam. Högst 8@10 minuter per sändningstimme
            får utgöras av betald reklam.
          </p>
          <p xml:id="i-CCSNNhoZbVfktHgtnQZj9F">
            Enligt tv-direktivet är motsvarande volym 15 % respektive 12
            minuter @ det finns också en del andra, för sammanhanget av ringa
            betydelse, restriktioner, som att enligt EU:s tv-direktiv högst
            5 % av programmen per dygn får vara rena försäljningsprogram.
          </p>
          <p xml:id="i-QMQevfGX9v1x4S2763jEKm">
            Skillnaden här leder till att det är mycket mer förmånligt för
            annonsörer och tv-företag att sända från Storbritannien eller
            Finland. Det är orsaken till att svenska tv-företag sänder därifrån.
            Resultatet blir att pengar och arbetsplatser försvinner utomlands.
          </p>
          <p xml:id="i-A2TWXcWEJzv3rReb5gU4tZ">
            Det är ett beklämmande resultat av vår tv-politik.
          </p>
          <p xml:id="i-WLuA7oJDpTH5rtBpir33Mo">
            Sverige, långt framme på tv- och digitaliseringstekniksidan sedan
            årtionden, borde tvärtom locka andra tv-företag att etablera sig
            i vårt land.
          </p>
          <p xml:id="i-PUgdEZwJcBYpxqrosHMDA3">
            Denna interpellation är tillkommen för att möjliggöra för väljarna
            i 2006 års val att i en central mediepolitisk fråga bilda sig
            en uppfattning om regeringens intentioner, detta för att @ utan
            att föregripa remissutlåtanden och förestående beredning i Regeringskansliet
            av en utredning som tagit sex år att genomföra @ klargöra bakgrunden
            till 2000 års tv- och radiolagsutredning och de intentioner denna
            ger uttryck för. Att detta skulle möta svårigheter är hart när
            omöjligt att föreställa sig; det är ju väl känt att den nuvarande
            ministären Persson har varit och är starkt beslutsfähig i mediefrågor
            och med största intresse följer utvecklingen inom olika medieformer.
          </p>
        </div>
        <div type="ipQuestion">
          <p xml:id="i-EH3Qj2h4zEDxAXJg6e77D">
            Mot denna bakgrund önskar jag att till statsrådet Leif Pagrotsky
            få framställa dessa frågor:
            <list rend="ordered">
              <item>
                1. Vilka åtgärder avser statsrådet att vidta mot bakgrund av
                EU:s kommande tv-direktiv för att säkerställa att svenska tv-kanaler
                som riktar sig till svenska tittare ska kunna etablera sig i vårt
                land?
              </item>
              <item>
                2. Vilka åtgärder avser statsrådet att vidta för att säkerställa
                att svenska tv-kanaler inte tvingas flytta utomlands för att sända
                därifrån beroende på svenska reklamregelbestämmelser som försätter
                tv-företagen i en sämre eller rentav omöjlig ekonomisk konkurrenssituation?
              </item>
            </list>
          </p>
        </div>
      </div>
    </body>
  </text>
</TEI>
