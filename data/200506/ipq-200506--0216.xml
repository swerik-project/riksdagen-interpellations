<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0216">
  <teiHeader>
    <fileDesc>
      <titleStmt>
        <title>Användningen av etanol i den befintliga fordonsparken</title>
        <author>Karlsson, Kjell-Erik (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Användningen av etanol i den befintliga fordonsparken till Sommestad, Lena (s) - Statsråd om Användningen av etanol i den befintliga fordonsparken</title>
          <idno type="rdwebb">GT10216</idno>
          <ref type="dokument_url_text">http://data.riksdagen.se/dokument/GT10216/text</ref>
          <ref type="dokument_url_html">http://data.riksdagen.se/dokument/GT10216</ref>
          <ref type="dokumentstatus_url_xml">http://data.riksdagen.se/dokumentstatus/GT10216</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LqvLajCTsK6crqsTTth9uu</idno>
            <persName>Kjell-Erik Karlsson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-CVvWAAqtaZ644qNYiQqGbU" corresp="i-LqvLajCTsK6crqsTTth9uu">
          <date when="2006-01-23"/>
        </correspAction>
        <correspAction type="received" xml:id="i-E9N3tVyT7qr3w8RzEr4Rxu" corresp="i-4f2bAEUboRxqAf7W8Ybmzm">
          <date when="2006-01-24"/>
        </correspAction>
        <correspAction type="answered" xml:id="i-2d5yAc469Xmtgw9YpomKAV" corresp="i-4f2bAEUboRxqAf7W8Ybmzm">
          <date when="2006-03-07"/>
        </correspAction>
        <correspContext corresp="i-2d5yAc469Xmtgw9YpomKAV">
          <ref type="record" target="prot-200506--081">Riksdagens protokoll 2005/06:81 Tisdagen den 7 mars</ref>
          <ref type="recordSection" target="unsetDivId">2 § Svar på interpellation 2005/06:216 om användningen av etanol i den befintliga fordonsparken</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Y2SrY2gzCH51QUARk8xCNe">
            None Användningen av etanol i den befintliga fordonsparken None
            None
          </p>
        </div>
        <div type="ipqSubmissionInfo">
          <p xml:id="i-99T8Z2ro71izAtCU6h9cLP">
            den 23 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3Wyrd8AgM9tcBqGbHPuUG2">
            Hoten mot klimatet ökar. En stor del av de klimatstörande gaserna
            härrör från förbränning av fossila energislag. Förbrukningen av
            fossila drivmedel ökar globalt. I Sverige är fortfarande mer än
            90 % av förbrukade bränslemängder av fossilt ursprung, det vill
            säga bensin eller diesel. Detta förhållande är inte långsiktigt
            hållbart.
          </p>
          <p xml:id="i-3shMEM5T5WPP3NgBsi3YRQ">
            Mycket positivt har hänt i Sverige
          </p>
          <p xml:id="i-2YUwGxRXpNy1KjBpHxXcZ4">
            De tre samarbetspartierna Socialdemokraterna, Vänsterpartiet
            och Miljöpartiet har gemensamt drivit fram en rad åtgärder för
            att minska förbrukningen av drivmedel, särskilt med avseende på
            fossila drivmedel. Skyldighet att tillhandahålla miljöbränslen
            vid tankställen, ökad skattebelastning på fossila drivmedel, skatt
            på nya fordon utifrån utsläpp av koldioxid, stora investeringar
            i spårtrafik och i annan kollektivtrafik, försök med trängselavgifter
            har genomförts. Detta i kombination med minskad tillgänglighet
            av olja på världsmarknaden och därmed stigande världsmarknadspriser
            på fossila drivmedel har gjort att vi under 2005 fått uppleva
            ett par positiva trendbrott inom vägsektorn. För första gången
            på många år ökar inte längre bensinförbrukningen, och försäljningen
            av energisnåla fordon och miljöbilar ökar kraftigt.
          </p>
          <p xml:id="i-FPA4p5rLwjpJ31PhcBBNj1">
            Mer måste hända
          </p>
          <p xml:id="i-EWQ5jzEojouoHFurRcSDoj">
            Men vi är bara i början av en nödvändig miljöomställning @ riksdagen
            har beslutat att miljöproblemen ska vara lösta inom en generation
            @ och mycket återstår att göra om målen ska nås. Regeringen uttrycker
            också en vilja att oljeberoendet ska brytas till år 2020, det
            vill säga om 15 år. Regeringen har dock inte förklarat vad man
            menar med detta. Vänsterpartiet instämmer i ambitionen, men det
            är svårt att tolka vad regeringen menar. Man ska notera att om
            ett beroende ska brytas betyder det egentligen att bruket helt
            ska upphöra men det tror Vänsterpartiet i dagsläget inte är helt
            realistiskt när det gäller vårt oljeberoende till år 2020. Kanske
            är en minskning med 70@80 % möjlig att nå. Ska man dock helt bryta
            ett beroende är det 100 % som är målet.
          </p>
          <p xml:id="i-3YnWX6yGA3qky9HUCv9tnG">
            När det gäller vägfordon och deras bränslen är det viktigaste
            att få fram energisnåla fordon @ det räcker inte med att bara
            gå över till andra bränslen. Det är också viktigt att få till
            stånd en ökad inblandning av etanol i den vanliga bensinen.
          </p>
          <p xml:id="i-DkZUznq2dWYLSBV4MgUo1Z">
            Men för att nå miljömålen och uppfylla riksdagens och regeringens
            ambitioner måste vi också titta på konvertering av dagens bensindrivna
            fordonspark. Medellivslängden för en personbil i Sverige är nästan
            20 år. Många äldre bilar är fortfarande i drift. Vi har till exempel
            mer än 290 000 Volvobilar äldre än 15 år ute på vägarna. Det är
            dessutom stora bilar som drar förhållandevis mycket bränsle. Och
            trots kraftig ökning av miljöbilsförsäljningen är fortfarande
            år 2005 mer än 90 % av de bilar som säljs vanliga bensin- och
            dieselbilar. Därför är det nödvändigt att även titta på befintlig
            fordonspark om oljeberoendet ska brytas till år 2020 och klimatmålen
            ska nås.
          </p>
          <p xml:id="i-RaTBWB92rfdTi9KVhLRqWi">
            Stimulera och underlätta konvertering av bensinfordon till etanoldrift
          </p>
          <p xml:id="i-4u6C1pEqahB2oSY2dp9JPt">
            Alla äldre bensindrivna bilar kan konverteras till etanoldrift.
            Etanol finns i dag tillgängligt i stor utsträckning och utbyggnadstakten
            är hög @ det tillkommer 3@4 nya tankställen för etanol varje vecka.
            Och enligt den nya lagen om pumpar för miljöbränslen kommer det
            år 2009 att finnas miljöbränslen, merparten etanol, vid minst
            60 % av alla tankställen i landet.
          </p>
          <p xml:id="i-YZN8RHvuKyhRQrYp2Bh65i">
            Bristande tillgänglighet till etanolbränsle är följaktligen ett
            försvinnande problem som snart kommer att vara försumbart för
            de flesta normalbilister. Frågan är då i vilken utsträckning befintliga
            bensinbilar kan konverteras till etanoldrift.
          </p>
          <p xml:id="i-M6KFMkLEJBhLcDB1pdY1iG">
            Den frågan är komplicerad eftersom regelverk saknas liksom samlade
            vetenskapliga erfarenheter. Olika experter eller intressenter
            har olika ståndpunkter, allt ifrån att alla gamla bilar kan konverteras
            enkelt och därmed billigt till att det är omöjligt; bilen riskerar
            motorhaveri, att bli en giftig avgasspruta eller möjligtvis brinna
            upp.
          </p>
          <p xml:id="i-KMe9YxF9faL51F8qHdkyYs">
            Det finns en oro för säkerheten när det gäller drift och tankning
            med etanol. Jämfört med bensin torde dock eventuella problem vara
            överkomliga. Erfarenheterna hittills från etanoldrift av vanliga
            personbilar i bland annat Sverige och USA visar ingen ökad olycksrisk
            jämfört med bensindrift. Snarare finns det tekniska och erfarenhetsmässiga
            skäl att anta att etanoldrift är säkrare än bensindrift. Det är
            bra att Räddningsverket nu ser över säkerhetsaspekterna med etanoldrift,
            men det finns ingenting som tyder på förhöjd olycksrisk. När det
            gäller drift och motorhaverier visar erfarenheterna inga försämringar
            jämfört med bensindrift.
          </p>
          <p xml:id="i-6LKfcfBcAURAD4dgLScMag">
            Vägverket redovisade ett regeringsuppdrag angående efterkonvertering
            av personbilar för alternativbränslen hösten 2005. Redovisningen
            klargör en del saker men den stora bristen är att det fortfarande
            saknas en gedigen genomgång och konverteringstest av de allra
            vanligaste bilmodellerna som är i drift på landets vägar, det
            vill säga i huvudsak Saab- och Volvobilar.
          </p>
          <p xml:id="i-9vH8a2KCpAkP4oowYe5QZG">
            Det saknas också test och resultat av hur avgaserna eventuellt
            ändras vid en konvertering. När det gäller koldioxid är det klart
            att utsläppen blir mycket lägre. Men dagens regler och kraven
            på äldre bensindrivna bilars avgaser speglar inte alls situationen
            efter en konvertering. Det är möjligt att avgaserna sammantaget
            blir miljömässigt bättre, inte minst tack vare att etanol ger
            mycket mindre utsläpp av skadliga kolväten än en bensindriven
            bil. Ansvariga myndigheter bör få i uppdrag att göra samlade miljökonsekvensanalyser
            av utsläppen från konverterade bilar och jämföra med vanlig bensindrift.
          </p>
          <p xml:id="i-9Q7Q4YLxXvrtXyK4kj1gTE">
            Sverige är ett Volvo- och Saabland särskilt när det gäller den
            äldre delen av fordonsbeståndet. Av landets 4,3 miljoner personbilar
            är 25 % Volvobilar, det vill säga 1 miljon. Av dessa är ca 520
            000 de vanliga modellerna V70, 740 och 940. Samtliga dessa går
            att köra på etanol. Även huvuddelen av övriga bensindrivna Volvobilar
            går att köra på etanol.
          </p>
          <p xml:id="i-P2WSxAANS7mw9RqCa6cTwL">
            Det borde då föreligga ett stort intresse från bland annat statens
            sida att snarast möjligt testa dessa vanliga bilmodeller som har
            många år kvar på vägarna i syfte att få fram rimliga konverteringsmöjligheter
            för dessa bilar. Tekniken och möjligheterna för konvertering torde
            skifta en del med avseende på vilka avgaskrav som ska ställas
            på olika årgångar, tekniska förutsättningar för olika modeller
            etcetera. Äldre bilar som redan har lägre avgaskrav på sig och
            som inte har så många år kvar i tjänst ska naturligtvis kunna
            klara sig med enklare typer av konvertering som inte kostar så
            mycket. Man ska även göra det möjligt både juridiskt och tekniskt
            att låta bilar drivas med olika sorters inblandningar av etanol,
            till exempel 50 %.
          </p>
          <p xml:id="i-7rUxpG5xTM4ZwFSwWrZf9H">
            En testprocess underlättas av att dessa biltillverkare finns
            i landet och att det redan finns ett etablerat samarbete mellan
            svenska staten och svensk bilindustri. En framsynt svensk bilindustri
            borde ha ett stort intresse av dessa test och konverteringsmöjligheter
            utifrån sitt klimatansvar som kommer till uttryck i företagens
            miljöpolicy. En god omvårdnad av kunderna är också ett skäl för
            företagen att agera.
          </p>
          <p xml:id="i-AnRvbhMss9rkcVY8etX4iB">
            Sammanfattningsvis borde regeringen snabbt agera så att det blir
            möjligt och intressant för miljoner svenska bilägare att till
            en rimlig kostnad byta bränsle från den dyra klimatförstörande
            bensinen till den billigare, mer miljövänliga etanolen. Den bil-
            och miljöintresserade allmänheten ställer många frågor kring detta
            till Vänsterpartiet.
          </p>
        </div>
        <div type="ipQuestion">
          <p xml:id="i-BbKcEXLpwyzsUGSXoVdVrX">
            En sammanställning och summering av frågorna utmynnar i följande
            frågor:
            <list rend="ordered">
              <item>
                1. Avser statsrådet att ta initiativ så att det blir möjligt
                för Sverige att uppnå oljeoberoende år 2020 utan att befintliga
                bensin- och dieselbilar konverteras till mer miljövänliga bränslen?
              </item>
              <item>
                2. Vilka initiativ kommer statsrådet att ta utöver de förslag
                som Vägverkets rapport innehöll för att snabbt få klarlagt vilka
                möjligheter det finns för att konvertera de vanligaste bensindrivna
                bilmodellerna i landet till etanoldrift?
              </item>
              <item>
                3. Avser statsrådet att ta initiativ till att statliga myndigheter
                i samarbete med svensk bilindustri och konverteringsföretag bidrar
                till etanolkonvertering av befintliga bensindrivna personbilar?
              </item>
              <item>
                4. Avser statsrådet att överväga att införa ett enkelt dispensförfarande
                för äldre bensindrivna bilar för att möjliggöra konvertering i
                väntan på ett slutgiltigt regelverk?
              </item>
              <item>
                5. Avser statsrådet att införa en klimatbonus @ baserad på uppskattad
                klimatnytta @ till bilägare som konverterar sin bil till ett mer
                miljövänligt bränsle @ alternativt klassa dem som miljöbilar?
              </item>
              <item>
                6. Avser statsrådet att ge ansvariga myndigheter i uppdrag att
                göra samlade miljökonsekvensanalyser av konverterade fordon?
              </item>
            </list>
          </p>
        </div>
      </div>
    </body>
  </text>
</TEI>
