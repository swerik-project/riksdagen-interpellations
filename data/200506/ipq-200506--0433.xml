<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0433">
  <teiHeader>
    <fileDesc>
      <titleStmt>
        <title>Insyn och öppenhet i utnämningspolitiken</title>
        <author>Krantz, Tobias (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Insyn och öppenhet i utnämningspolitiken till Österberg, Sven-Erik (s) - Statsråd om Insyn och öppenhet i utnämningspolitiken</title>
          <idno type="rdwebb">GT10433</idno>
          <ref type="dokument_url_text">http://data.riksdagen.se/dokument/GT10433/text</ref>
          <ref type="dokument_url_html">http://data.riksdagen.se/dokument/GT10433</ref>
          <ref type="dokumentstatus_url_xml">http://data.riksdagen.se/dokumentstatus/GT10433</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnkrZ3NAvoWXY6Krxbkudq</idno>
            <persName>Tobias Krantz</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-9fdWbFK67588CD12XaNZBq</idno>
            <persName>Sven-Erik Österberg</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7xWLe8tp5146Xq87eEDY8P" corresp="i-UnkrZ3NAvoWXY6Krxbkudq">
          <date when="2006-05-19"/>
        </correspAction>
        <correspAction type="received" xml:id="i-ERwBFXED2GfDqxZWT6AskH" corresp="i-9fdWbFK67588CD12XaNZBq">
          <date when="2006-05-19"/>
        </correspAction>
        <correspAction type="answered" xml:id="i-YTYe9JdSJfLP6bLu8ikPYL" corresp="i-9fdWbFK67588CD12XaNZBq">
          <date when="2006-06-08"/>
        </correspAction>
        <correspContext corresp="i-YTYe9JdSJfLP6bLu8ikPYL">
          <ref type="record" target="prot-200506--137">Riksdagens protokoll 2005/06:137 Torsdagen den 8 juni</ref>
          <ref type="recordSection" target="unsetDivId">24 § Svar på interpellation 2005/06:433 om insyn och öppenhet i utnämningspolitiken</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Xn59iVjXqANubLnZG56KHF">
            None Insyn och öppenhet i utnämningspolitiken None None
          </p>
        </div>
        <div type="ipqSubmissionInfo">
          <p xml:id="i-PbLUwdqME4LwaM8MLL1xnX">
            den 19 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AAVYZnWNsTAXL3wZ5v27kX">
            Regeringens utövande av utnämningsmakten har varit föremål för
            intensiv debatt under de senaste åren. Riksdagen har, efter granskning
            av konstitutionsutskottet, vid flera tillfällen skarpt kritiserat
            regeringens utnämningspolitik (bet. 2003/04:KU20, prot. 2003/04:122,
            bet. 2004/05:KU20, prot. 2004/05:133). Så sent som i januari i
            år uttalade riksdagen (prot. 2005/06:58), i enlighet med en reservation,
            följande: ”Enligt vår mening är överrepresentationen av utnämnda
            myndighetschefer med bakgrund inom regeringspartiet så stor att
            den kan väcka misstanke om att inte enbart sakliga grunder vägs
            in vid utnämningen” (bet. 2005/06:KU10).
          </p>
          <p xml:id="i-EqB7jfJZDgHd5HLEvVkkEf">
            Riksdagen avvisade klart och tydligt i enlighet med reservationen
            i nämnda betänkande regeringens försvarslinje om att statssekreterarna
            borde ses som en särskild grupp i sammanhanget och inte betraktas
            ha en partipolitisk bakgrund. Argumentet var ”ohållbart”, förklarade
            riksdagen, och fortsatte: ”Sedan flera årtionden tillbaka är statssekreterare
            i praktiken partipolitiskt bundna tjänster, och det vore således
            fel att i en granskning som denna bortse från att dessa har en
            partipolitisk bakgrund.”
          </p>
          <p xml:id="i-SSTMbxYG4xhRizJWfV8wd4">
            Utnämningsmaktens framtida rättsliga reglering är föremål för
            överväganden av Grundlagsutredningen. Men det finns möjligheter
            att öka öppenheten och insynen också inom ramen för nuvarande
            regelverk. Riksdagen uppmanade regeringen att ändra rutinerna
            för att ”skapa bättre förutsättningar för att i efterhand kunna
            granska vad som har legat till grund för olika utnämningar. De
            kravprofiler som tas fram inom Regeringskansliet innan sökandet
            efter kandidater påbörjas bör därför finnas tillgängliga för den
            händelse att granskning skulle inledas” (bet. 2004/05:KU10).
          </p>
          <p xml:id="i-Sv7HmSQFjSX8ihUKJHiLUt">
            Riksdagens uttalanden har hittills bemötts kallsinnigt av regeringen.
            Rutiner och förfaranden har inte förändrats. Det är både ytterst
            anmärkningsvärt och häpnadsväckande arrogant. I samband med utskottets
            granskning av utnämningspolitiken under våren 2006 förklarade
            emellertid statsministern under utskottets utfrågning att han
            inom ramen för gällande bestämmelser inte var främmande för att
            ändra rutinerna inom Regeringskansliet för arkivering av kravprofiler
            som tas fram inför utnämningar så att de läggs i akten (bet 2005/06:KU20).
            Det är, enligt min mening, väsentligt att klarlägga vad statsministerns
            uttalande innebär i praktiken.
          </p>
        </div>
        <div type="ipQuestion">
          <p xml:id="i-L4yvs4jMWFWfiNt9hxrCg4">
            Jag vill därför fråga statsrådet:
            <list rend="ordered">
              <item>
                1. Vilka åtgärder avser statsrådet att vidta i syfte att göra
                kravprofilerna offentliga mot bakgrund av statsministerns uttalande
                inför konstitutionsutskottet?
              </item>
              <item>
                2. Från vilken tidpunkt avser statsrådet att se till att dessa
                förändringar i så fall ska gälla?
              </item>
              <item>
                3. Vilka åtgärder har statsrådet vidtagit alternativt avser att
                vidta i syfte att i övrigt öka öppenheten och insynen i utnämningspolitiken?
              </item>
            </list>
          </p>
        </div>
      </div>
    </body>
  </text>
</TEI>
