<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0436">
  <teiHeader>
    <fileDesc>
      <titleStmt>
        <title>Anmälningsskyldigheten och barn som far illa</title>
        <author>Hellquist, Solveig (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Anmälningsskyldigheten och barn som far illa till Johansson, Morgan (s) - Statsråd om Anmälningsskyldigheten och barn som far illa</title>
          <idno type="rdwebb">GT10436</idno>
          <ref type="dokument_url_text">http://data.riksdagen.se/dokument/GT10436/text</ref>
          <ref type="dokument_url_html">http://data.riksdagen.se/dokument/GT10436</ref>
          <ref type="dokumentstatus_url_xml">http://data.riksdagen.se/dokumentstatus/GT10436</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BoRLrCqi4prCw3N11EyJPF</idno>
            <persName>Solveig Hellquist</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-3QEED5enD1H8hcbynxjQHx" corresp="i-BoRLrCqi4prCw3N11EyJPF">
          <date when="2006-05-19"/>
        </correspAction>
        <correspAction type="received" xml:id="i-2LViz9fWWTGtDVLujF7zr4" corresp="i-UPW2cbGnTUbMZaKTrot5Bh">
          <date when="2006-05-19"/>
        </correspAction>
        <correspAction type="answered" xml:id="i-7Qrxcjeg3EYWR9qiyNA5ot">
          <date when="2006-06-07"/>
        </correspAction>
        <correspAction type="answered" xml:id="i-NqovjRJuy7gafgEeLZqBNc" corresp="i-UPW2cbGnTUbMZaKTrot5Bh">
          <date when="2006-06-07"/>
        </correspAction>
        <correspContext corresp="i-NqovjRJuy7gafgEeLZqBNc">
          <ref type="record" target="prot-200506--136">Riksdagens protokoll 2005/06:136 Onsdagen den 7 juni</ref>
          <ref type="recordSection" target="unsetDivId">35 § Svar på interpellation 2005/06:436 om anmälningsskyldigheten och barn som far illa</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-R8xz1r9qP9mmgwwX7HxREq">
            None Anmälningsskyldigheten och barn som far illa None None
          </p>
        </div>
        <div type="ipqSubmissionInfo">
          <p xml:id="i-VFDuJRBZbqBgMyAgUJzvuk">
            den 19 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Xse8edppNeeRHrsMUT2Nx3">
            Under årtionden har anmälningsskyldighet vid misstanke om att
            barn far illa diskuterats och ifrågasatts. Under årens lopp har
            åtskilliga rapporter kommit om att personal som har anmälningsskyldighet
            inte fullgör sin skyldighet. Lagen är tydlig men hjälper föga
            om den inte tillämpas. Förklaringarna är många. Kunskap saknas
            ofta om socialtjänstens arbete och befogenheter. Somliga tror
            att socialtjänsten kan göra utredningar och ingripa utan att behöva
            information från omvärlden. När man misstänker att ett barn far
            illa väcker det ofta både ångest och ambivalens. Man tror kanske
            att man har ”för litet på fötterna” och vill ha fler signaler
            på att inte allt står rätt till. Kanske saknar man stöd för sina
            farhågor på den egna arbetsplatsen som leder till tveksamhet.
            Ibland finns en rädsla för att barnets situation ska förvärras
            genom en anmälan @ till exempel att föräldrarna tar barnet ur
            förskolan. Barnet blir då ännu mer oskyddat. Ibland finns en rädsla
            för att man själv och familjen ska råka illa ut, till exempel
            genom hot och trakasserier. Ibland känner till och med socialsekreterarna
            obehag och rädsla i svåra ärenden. Jag har även hört argumenten
            att anmälningar är meningslösa då de ändå inte leder till några
            åtgärder. Det finns också ett missnöje över att socialtjänsten
            inte berättar vilka åtgärder man har vidtagit @ vad en anmälan
            har lett till.
          </p>
          <p xml:id="i-WSL1K7hjpMULQC1kfzvM54">
            Även om man på en del ställen har en fungerande samverkan finns
            fortfarande brister och revirtänkande på många håll. Verksamheter
            har heller inte alltid rutiner för när och hur anmälningar ska
            göras. Socialtjänsten har under årens lopp heller inte lyckats
            lönemässigt värdera eller på annat sätt uppskatta erfaren personal,
            varför svåra barnavårdsärenden inte sällan handläggs av oerfarna
            socialsekreterare.
          </p>
          <p xml:id="i-6mqkxrXeQf5iUKQL8gQRqW">
            Nu när barn som far illa återigen fått aktualitet bör man komma
            ihåg att socialtjänstens arbete bygger på frivillighet och samtycke
            från föräldrar. Det innebär i själva verket att om barnet inte
            far tillräckligt illa kan socialtjänsten ofta ingenting göra.
            Man får invänta nya anmälningar tills man har tillräckligt underlag
            för ett eventuellt tvångsingripande enligt lagen om vård av unga
            i vissa fall (LVU).
          </p>
          <p xml:id="i-PkQXjdy8DtmpT37y4L1vEE">
            De vanligaste insatserna som erbjuds till de föräldrar som tackar
            ja till stöd @ kanske under förtäckt hot om tvång @ är samtal
            med socialsekreterare, tillsättande av kontaktperson eller kontaktfamilj.
            Det är otillräckligt för familjer där det förekommer missbruk,
            psykisk sjukdom, kriminalitet eller påtaglig oförmåga. I dag råder
            dessutom brist på folk som vill ställa upp för utsatta barn och
            familjer med många och svåra problem.
          </p>
          <p xml:id="i-BfbBR4di7itkKrWaWcCk15">
            Folkpartiet har lämnat in en omfattande barnmotion till riksdagen.
            Vi föreslår bland annat att anmälningsskyldigheten ska göras smalare
            men vassare. Den ska tillämpas enbart då man misstänker brott
            mot barn @ till exempel misshandel, sexuella övergrepp, könsstympning
            eller vid allvarlig försummelse. Personal som arbetar med barn
            har då en ovillkorlig anmälningsskyldighet som kan leda till åtal
            för tjänstefel och bötesstraff om skyldigheten inte fullgörs.
            Ansvarig för en verksamhet ska ha ett uttalat ansvar att anmälningsskyldigheten
            verkställs i dessa fall och ska utarbeta tydliga rutiner för kontakten
            med socialtjänsten. För alla de barn och deras familjer som av
            andra orsaker är i behov av samhällets stöd vill vi erbjuda en
            mer öppen, erbjudande och rådgivande verksamhet där olika aktörer
            på ett odramatiskt sätt ska kunna erbjuda den hjälp de behöver
            i ett tidigt skede.
          </p>
          <p xml:id="i-HLWfuN7wQnusLyAvCdbRzh">
            Vi vet sällan vad som sker inom hemmets stängda dörrar. Så kommer
            det alltid att vara. Genom att erbjuda stöd och hjälp i ett tidigt
            skede utan anmälningar torde kontakten och attityderna till socialtjänsten
            äntligen kunna förändras på ett positivt sätt. Nu som förr får
            ofta socialtjänstens individ- och familjeomsorg bära hundhuvudet
            både när man ingriper och inte ingriper i barnärenden. Verksamheten
            får dessutom ständigt nya uppgifter utan att för den skull få
            mer resurser. Vill man satsa på barn som far illa måste det också
            få kosta.
          </p>
        </div>
        <div type="ipQuestion">
          <p xml:id="i-8ku36cZFvx6oevMJziJrcC">
            Med anledning av ovanstående vill jag ställa följande frågor
            till statsrådet:
            <list rend="ordered">
              <item>
                1. Vilka åtgärder avser statsrådet att vidta för att barn och
                föräldrar ska kunna få ett tidigt stöd?
              </item>
              <item>
                2. Vilka åtgärder avser statsrådet att vidta för att utsatta
                barn ska kunna få tillräckligt stöd inom den frivilliga socialtjänsten?
              </item>
              <item>
                3. Vilka åtgärder avser statsrådet att vidta med anledning av
                att anmälningsskyldigheten aldrig fungerat som det var tänkt?
              </item>
              <item>
                4. Vilka åtgärder avser statsrådet att vidta för att socialtjänsten
                ska se till att det finns erfaren personal med goda kunskaper
                om barn som handlägger ärenden där barn misstänks fara illa?
              </item>
              <item>
                5. Vilka åtgärder avser statsrådet att vidta för att allmänhetens
                negativa attityd till socialtjänsten ska förändras?
              </item>
            </list>
          </p>
        </div>
      </div>
    </body>
  </text>
</TEI>
