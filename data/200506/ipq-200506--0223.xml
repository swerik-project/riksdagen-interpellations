<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0223">
  <teiHeader>
    <fileDesc>
      <titleStmt>
        <title>Stödet till "de glömda barnen"</title>
        <author>Skånberg, Tuve (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stödet till "de glömda barnen" till Johansson, Morgan (s) - Statsråd om Stödet till "de glömda barnen"</title>
          <idno type="rdwebb">GT10223</idno>
          <ref type="dokument_url_text">http://data.riksdagen.se/dokument/GT10223/text</ref>
          <ref type="dokument_url_html">http://data.riksdagen.se/dokument/GT10223</ref>
          <ref type="dokumentstatus_url_xml">http://data.riksdagen.se/dokumentstatus/GT10223</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <persName>Tuve Skånberg</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-SxwF1ECH23S44ULttf6pE1" corresp="i-4BTx6VbUNJDqLqfkYqjnsE">
          <date when="2006-01-26"/>
        </correspAction>
        <correspAction type="received" xml:id="i-6r26yoXTAy4YboxJZSDEix" corresp="i-UPW2cbGnTUbMZaKTrot5Bh">
          <date when="2006-01-26"/>
        </correspAction>
        <correspAction type="answered" xml:id="i-GjrGWX8G6Px24s6DpQ9WdM" corresp="i-UPW2cbGnTUbMZaKTrot5Bh">
          <date when="2006-02-17"/>
        </correspAction>
        <correspContext corresp="i-GjrGWX8G6Px24s6DpQ9WdM">
          <ref type="record" target="prot-200506--075">Riksdagens protokoll 2005/06:75 Fredagen den 17 februari</ref>
          <ref type="recordSection" target="unsetDivId">9 § Svar på interpellation 2005/06:223 om stödet till "de glömda barnen"</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WVBjfdcrT66CZK3wPEV46L">
            None Stödet till ”de glömda barnen” None None
          </p>
        </div>
        <div type="ipqSubmissionInfo">
          <p xml:id="i-W7kqm7S2VNUUVUtPUM8ZfA">
            den 26 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PWsTtHRKmG9prwRjJv2MJb">
            Den 15 december ställde jag en fråga till folkhälsominister Morgan
            Johansson angående stödet till kommunal och ideell verksamhet
            för barn i dysfunktionella familjer. Det är mycket välkommet när
            folkhälsoministern nu har svarat att regeringen ämnar fortsätta
            att ge särskilt stöd åt denna utsatta grupp barn.
          </p>
          <p xml:id="i-57VCj98p8VtGyqBui98VuY">
            Att barn i dysfunktionella familjer har kallats ”de glömda barnen”
            beror på att de har fått mycket lite stöd av samhället. Detta
            gäller även i jämförelse med hur mycket samhället satsat på föräldrarna:
            psykiskt sjuka, missbrukare av alkohol och narkotika etcetera.
            Om regeringen nu menar allvar med att göra dessa barn till ”ihågkomna
            barn” är det angeläget att medlen används effektivt och riktas
            så att de möter barnens behov av stöd och hjälp.
          </p>
          <p xml:id="i-LnjwfgaR5aUb253aJvnU2c">
            En stor del av kompetensen för att hjälpa dessa barn återfinns
            i dag inom den ideella sektorn, och ideella organisationer utför
            i dag en stor del av den verksamhet som riktar sig till de glömda
            barnen. Så har till exempel Hela Människan, IOGT, UNF, Rädda Barnen
            och KRIS nyligen bildat ett nätverk kring verksamhet riktad till
            de glömda barnen.
          </p>
          <p xml:id="i-SKFxtMvnFfng8ZpmUCrHJG">
            I sitt svar skriver statsrådet Morgan Johansson att regeringen
            fördelat medel inom området till kommunal verksamhet sedan 2001
            genom länsstyrelserna. Han nämner däremot inte att ansökan om
            att få del av dessa medel enbart har kunnat göras av kommunerna
            eller kommunerna i samarbete med ideella organisationer @ inte
            av de ideella organisationerna själva.
          </p>
          <p xml:id="i-KiQ7MbDdnaRsQLYaqBTW1b">
            Under åren efter 2001 visade det sig att många kommuner hade
            svårigheter att starta nya verksamheter eftersom kommunerna skulle
            medfinansiera dessa till hälften. Ofta fanns det rambeslut på
            grund av underskott i kommunernas sociala budgetar som begränsade
            i vilken omfattning nya verksamheter fick startas. Detta gjorde
            även att ideella organisationer som önskade göra något för dessa
            barn vid flera tillfällen fick ”glömma” det. Eftersom en kommun
            var tvungen att stå bakom varje projekt fick organisationerna
            besked av länsstyrelserna att de inte fick ansöka om projektpengar.
          </p>
          <p xml:id="i-7JYDLbJiGPJpLSPuyJpANb">
            I rapporten Vad gör kommunerna @ Om kommunernas stöd till barn
            som växer upp till missbrukande föräldrar (2005) visar IOGT:s
            juniorförbund Junis att det fortfarande bara är 57 % av landets
            kommuner som har stödgrupper för barn till missbrukande föräldrar.
            En tredjedel av kommunerna avser att öka sina insatser, vilket
            kan vara behövligt då de fortfarande når endast 1@2 % av barnen
            till missbrukare.
          </p>
          <p xml:id="i-XT1LiW1otkpijTedhWuTdo">
            Sannolikheten är dock stor att flera av de kommuner som i dag
            saknar stödverksamhet för de glömda barnen inte heller kommer
            att söka medel från regeringens nya satsning. Barnen i dessa kommuner
            @ som borde vara målgruppen för regeringens satsning @ kommer
            då att förlora alla möjligheter till stöd, eftersom de ideella
            organisationerna inte får ansöka om bidrag. Det viktiga borde
            inte vara att en kommun är involverad utan att kompetensen för
            området finns i ett projekt, vilket likaväl kan återfinnas inom
            den ideella sektorn. Ofta är det även där eldsjälarna och idéerna
            finns för att starta nya projekt.
          </p>
          <p xml:id="i-F8FvrFrcYJSX8bsjFeDhR">
            Ett annat möjligt problem är om regeringen nu, till skillnad
            från satsningen 2001, smalnar av stödet så att det endast gäller
            barn till föräldrar som missbrukar alkohol och narkotika. Visserligen
            utgör denna grupp den största undergruppen inom begreppet glömda
            barn, men det finns även flera andra utsatta grupper av barn:
            barn till psykiskt sjuka, barn till föräldrar i fängelse, barn
            som bevittnar våld i familjen, barn till förståndssvaga föräldrar,
            barn som mist sina föräldrar etcetera. Redan i dag har kommunerna
            större fokus på barn till missbrukare, medan flera av de andra
            grupperna endast fångas upp av de ideella organisationerna.
          </p>
          <p xml:id="i-744gnqnGqXeRc1AHB1AKSZ">
            Risken finns också att det går mode i vilka grupper som ges stöd,
            utifrån massmedial uppmärksamhet för tillfället, och att andra
            grupper då hamnar i skymundan. Detta beror till stor del på att
            det inte finns något helhetsgrepp över problematiken eller någon
            handlingsplan för hur samhället ska nå alla de glömda barnen och
            erbjuda dem hjälp. Som jag tidigare sade beräknar kommunerna i
            Junis undersökning att de endast når 1@2 % av alla de glömda barnen.
          </p>
          <p xml:id="i-MA7Hf7hB9iRx9AEezat63k">
            Det är också när man talar om problemet på detta sätt som det
            blir uppenbart att samhället inte klarar av uppdraget kring de
            glömda barnen utan bistånd från den ideella sektorn. Tyvärr kommer
            antalet drabbade barn inte heller att minska när användningen
            av alkohol nu ökar. Även om verksamheten utförs av ideella organisationer
            är det alltjämt av största vikt att finansieringen sker från allmänna
            medel och på kontinuerlig basis.
          </p>
        </div>
        <div type="ipQuestion">
          <p xml:id="i-86qLXKSF5GvL8KRvM2fAjh">
            Med anledning av det ovan anförda vill jag ställa följande frågor
            till statsrådet Morgan Johansson:
            <list rend="ordered">
              <item>
                1. Vad ämnar statsrådet göra för att ideella organisationer ska
                kunna söka pengar från länsstyrelserna utan att en kommun står
                som medsökande?
              </item>
              <item>
                2. Vad ämnar statsrådet göra för att alla kategorier av utsatta
                barn i dysfunktionella familjer ska få del av stödet?
              </item>
              <item>
                3. Vad ämnar statsrådet göra för att utarbeta en handlingsplan
                med målsättningen att nå alla glömda barn?
              </item>
            </list>
          </p>
        </div>
      </div>
    </body>
  </text>
</TEI>
