<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0095">
  <teiHeader>
    <fileDesc>
      <titleStmt>
        <title>Krav för bilsläpvagn</title>
        <author>Danielsson, Staffan (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Krav för bilsläpvagn till Messing, Ulrica (s) - Statsråd om Krav för bilsläpvagn</title>
          <idno type="rdwebb">GT1095</idno>
          <ref type="dokument_url_text">http://data.riksdagen.se/dokument/GT1095/text</ref>
          <ref type="dokument_url_html">http://data.riksdagen.se/dokument/GT1095</ref>
          <ref type="dokumentstatus_url_xml">http://data.riksdagen.se/dokumentstatus/GT1095</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <persName>Staffan Danielsson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="answered" xml:id="i-WXJt876qtW6ND6aj5Skg6">
          <date when="2005-11-22"/>
        </correspAction>
        <correspAction type="sent" xml:id="i-4KqEAmUhGqieEaBxQ7KtXM" corresp="i-N9Pi9YpD4nvtCEsVp2CGcX">
          <date when="2005-11-07"/>
        </correspAction>
        <correspAction type="received" xml:id="i-U8HpaFxfrL3mrhCXRQ2E9q" corresp="i-L7Ay5GaFaMutWEX7utMv62">
          <date when="2005-11-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BRhtkVwhDyNHpwDREzYhsh">
            None Krav för bilsläpvagn None None
          </p>
        </div>
        <div type="ipqSubmissionInfo">
          <p xml:id="i-WervFjE1NejeKzeYQQ4vpM">
            den 7 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BJtxZdEurBpjjxjY2mRXf1">
            Om man i dag vill dra till exempel ett hästsläp efter sin bil
            efter att ha tagit vanligt B-körkort går det bra med både en och
            två hästar i om man har en tillräckligt liten bil som väger mindre
            och har mindre bromskraft. Har man däremot en större bil med bromsar
            och motorstyrka anpassad för att dra just lite tyngre släp är
            man förbjuden att dra sådana släp på ett B-körkort, eftersom totalvikten
            kommer över maxgränsen 3 500 kilo.
          </p>
          <p xml:id="i-LBzh639Xc1kNyLXyQ5nzsg">
            Vill man således skaffa en bil som är lämplig för att på ett
            trafiksäkert sätt dra lite tyngre släp måste man ta BE-körkort,
            vilket kräver teoriprov inte bara för själva släpvagnskunnandet
            utan också än en gång för B-körkortet. Detta kostar ca 4@5 000
            kr och mer i tid och pengar utöver de kanske 15 000 kr man tidigare
            lagt ut på att skaffa B-körkort, och det kräver tentamen på en
            centralt belägen ort samt en separat uppkörning på samma ort.
          </p>
          <p xml:id="i-SMLQ7iQw4A9Hpi8Nktqdbx">
            Många drar sig för tidsåtgången och kostnaden för att skaffa
            BE-körkort och försöker i stället ”väga in” släpvagnen på rätt
            totalvikt och eller skaffa en tillräckligt liten bil för att dra
            det tunga släpet. Detta kan knappast befrämja trafiksäkerheten.
          </p>
          <p xml:id="i-9To1Rq1WSrJTBhaiNqBmoy">
            Uppenbarligen, som jag ser det, är det fyrkantiga kravet på BE-körkort
            när totalvikten för bil och släp överstiger 3 500 kilo ålderdomligt
            och inte anpassat till den faktiska utvecklingen av bilar och
            släpvagnar. Tvärtom kan kravet leda till ett handlande som försämrar
            i stället för förbättrar trafiksäkerheten.
          </p>
          <p xml:id="i-XHDjp6HNpF378gL3SVV1px">
            Självfallet måste man sätta gränser för när man behöver kompetens
            utöver det vanliga körkortprovet för att dra tyngre släpvagnar
            efter bilen. I dag gäller alltså i Sverige att om släpvagnens
            vikt är över 750 kilo är det två villkor som begränsar vad bilen
            får dra på ett B-körkort: dels att släpvagnens totalvikt inte
            får vara högre än bilens tjänstevikt, dels att släpvagnens och
            bilens sammanlagda totalvikt inte får vara högre än 3 500 kilo.
            Detta ger alltså den paradoxala effekten att en bil med tjänstevikt
            till exempel 1 400 kilo får dra en släpvagn med denna rätt tunga
            last, samtidigt som en större bil med 1 900 kilo tjänstevikt (och
            en totalvikt på kanske 2 500 kilo) endast får dra en släpvagn
            med 1 000 kilo totalvikt.
          </p>
          <p xml:id="i-Qcu24YayCk7FP7NA6vHjdH">
            Jag anser inte att det är trafiksäkrare att dra 1 400 kilo med
            en mindre bil samtidigt som en mer lämpad dragbil endast tillåts
            dra 1 000 kilo, givet att föraren har samma B-körkort. Regelverket
            medför att många mindre bilar anskaffats som drar maximalt tunga
            släp, samtidigt som mer lämpade dragbilar säljs eller används
            endast för släpvagnar med mindre totalvikter. Dagens regelverk
            känns därför ålderdomligt och inte anpassat till dagens moderna
            bilar, och det torde faktiskt styra till ett handlande som försämrar
            trafiksäkerheten.
          </p>
          <p xml:id="i-GBUbmFgbikX25RHVPa1inD">
            En naturlig åtgärd vore att med förtur höja gränsen för hur mycket
            en bil och släpvagn tillåts väga när föraren har B-körkort, men
            samtidigt borde nog också en större översyn av dagens regelverk
            initieras.
          </p>
          <p xml:id="i-HLbQfxWoyRZthbkoxUtHU3">
            Mot denna bakgrund har glädjande nog också Europaparlamentet
            i behandlingen av kommissionens körkortsdirektiv tagit initiativ
            till att höja totalvikten för bil och släp på B-körkort till 4
            250 kilo, i kombination med en särskild kort utbildning utan tentamens-
            och uppkörningskrav. Detta skulle innebära att mer lämpade bilar
            skulle användas för att dra lite tyngre släpvagnar, i stället
            för att som i dag styra mindre och lättare bilar till att dra
            maximalt tillåtna släpvagnsvikter.
          </p>
          <p xml:id="i-MZFKExWcAdKBVi82fU7Bd1">
            Körkortsdirektivet ligger nu hos ministerrådet för avgörande,
            utan att någon enighet ännu har uppnåtts.
          </p>
          <p xml:id="i-6xcGSwyGudYz7EnVbArjbS">
            Jag frågar statsrådet Ulrica Messing:
          </p>
          <p xml:id="i-8L4oJFFr3mtVpTd55UQqfk">
            Vilken linje driver statsrådet i frågan om maximalt tillåtna
            totalvikter inom EU för bil och släp med B-körkort?
          </p>
          <p xml:id="i-VvcqWqx8dZZWo4LTwooLtS">
            Avser statsrådet att vidta åtgärder så att trafiksäkerheten kan
            främjas genom att fler kan utnyttja sina moderna bilar till att
            dra släpvagnar vid innehav av B-körkort?
          </p>
          <p xml:id="i-BKmy57quzbkkPsg8ydKgv8">
            Avser statsrådet att vidta åtgärder så att kraven på att ha BE-körkort
            utvidgas till att gälla alla släpvagnar, vilket ytterligare ökar
            kraven och kostnaderna för att ta körkort?
          </p>
        </div>
      </div>
    </body>
  </text>
</TEI>
