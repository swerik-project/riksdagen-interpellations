<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0132">
  <teiHeader>
    <fileDesc>
      <titleStmt>
        <title>Samernas sedvanerätt till vinterbete i skogslandet</title>
        <author>Hagberg, Liselott (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samernas sedvanerätt till vinterbete i skogslandet till Nykvist, Ann-Christin (s) - Jordbruksminister om Samernas sedvanerätt till vinterbete i skogslandet</title>
          <idno type="rdwebb">GT10132</idno>
          <ref type="dokument_url_text">http://data.riksdagen.se/dokument/GT10132/text</ref>
          <ref type="dokument_url_html">http://data.riksdagen.se/dokument/GT10132</ref>
          <ref type="dokumentstatus_url_xml">http://data.riksdagen.se/dokumentstatus/GT10132</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BijAhigzcR1MHdRoo4YtH5</idno>
            <persName>Liselott Hagberg</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-3L7Lo1Aw3juFXMgzYBK66S" corresp="i-BijAhigzcR1MHdRoo4YtH5">
          <date when="2005-11-22"/>
        </correspAction>
        <correspAction type="received" xml:id="i-MYjsejWyDd3WYWb9nEBfZh" corresp="i-HhkgRHGRURfXTuftg1jHSf">
          <date when="2005-11-22"/>
        </correspAction>
        <correspAction type="answered" xml:id="i-VRsTXW6BTUcDNPgt6zgPmp" corresp="i-HhkgRHGRURfXTuftg1jHSf">
          <date when="2005-12-09"/>
        </correspAction>
        <correspContext corresp="i-VRsTXW6BTUcDNPgt6zgPmp">
          <ref type="record" target="prot-200506--048">Riksdagens protokoll 2005/06:48 Fredagen den 9 december</ref>
          <ref type="recordSection" target="unsetDivId">10 § Svar på interpellation 2005/06:132 om samernas sedvanerätt till vinterbete i skogslandet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2pBMC5RteiwWJqhk7ff2K4">
            None Samernas sedvanerätt till vinterbete i skogslandet None
            None
          </p>
        </div>
        <div type="ipqSubmissionInfo">
          <p xml:id="i-Zo44RrkSAX3mYYe5iKbVJ">
            den 22 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UefjdHoeAj8LYwjSpWawwn">
            De svenska samerna har i modern tid aldrig varit mera trängda
            än de är i dag. Den ena samebyn efter den andra stäms inför domstol
            för prövning av den urgamla nödvändigheten att låta renarna finna
            vinterbete i skogslandet när betessäsongen i fjällen är förbi.
          </p>
          <p xml:id="i-WoutNR7WgQtK1W8YUsHjLj">
            Processerna började i Härjedalen, fortsatte till Jämtland och
            pågår nu i Västerbotten. Eftersom samerna i hög utsträckning saknar
            skriftliga urkunder och rennäringen sedan mycket lång tid bedrivs
            efter mångtusenåriga ekologiska uthållighetsprinciper, som inte
            efterlämnar några synliga bevis efter sig i form av stallar eller
            ladugårdar, har den ena samebyn efter den andra förlorat i de
            domstolsprocesser som ägt rum.
          </p>
          <p xml:id="i-57eDTGTHmzchYEX3xbeD7k">
            De omfattande skadestånden och rättegångskostnaderna har lett
            till att samebyarna riskerar konkurs. I och med detta finns en
            risk att grunden för fortsatt ekologiskt uthållig renskötsel sätts
            ur spel. Detta i ett land där regeringens mål är att styra med
            hjälp av ekologiska uthållighetsprinciper och att värna de nationella
            minoriteterna, i synnerhet landets ursprungsfolk.
          </p>
          <p xml:id="i-Cu6caxcCmvWP4HtXfjgXgW">
            En förutsättning för fungerande rennäring är tillgången till
            vinterbeten. Eftersom rennäringen är av stor betydelse för den
            samiska kulturen och språket finns det anledning att känna oro
            över den fortsatta utvecklingen.
          </p>
          <p xml:id="i-PP8imsBkaKbkphW71ASbN3">
            För några veckor sedan fann fem professorer för gott att uttrycka
            liknande farhågor i en debattartikel i Dagens Nyheter. Deras slutsats
            var att vi bör göra ungefär som den norska regeringen, nämligen
            anpassa lagstiftningen så att det är den som stämmer som också
            ska bevisa att samebyarna inte har någon urtida sedvanerätt till
            vinterbete i de privata skogarna. I Norge har en ändrad rättspraxis
            lett till att i stort sett alla sådana stämningar mot samerna
            upphört.
          </p>
          <p xml:id="i-VXXxs7cp77fFqqFU75WQyV">
            I december för ett år sedan förklarade jordbruksministern i ett
            tal vid seminariet Att vända en vind den 7 december 2004 att ”en
            svensk ratificering av ILO:s konvention 169 om urfolkens rättigheter
            är ofrånkomlig”.
          </p>
          <p xml:id="i-LGhAsJEe3cjGaMHVAWsmxd">
            Under de tio år som passerat har Sverige i stort sett årligen
            fått utstå kritik för bristande politik mot samerna i Sverige.
            Det gäller bland annat fråntagna rättigheter till samernas urgamla
            vinterbeten. Kritiken har framförts av FN:s kommittéer för mänskliga
            rättigheter och rasdiskriminering, två organ vars kritik vi normalt
            förknippar med helt andra stater. Men nu gäller det Sverige och
            därför vill jag ställa följande frågor:
          </p>
          <p xml:id="i-D1WdCthmBKa6n7kSgzMUNU">
            Vilka initiativ avser jordbruksministern att vidta för att reglera
            samernas urgamla sedvanerätt till vinterbete i skogslandet?
          </p>
          <p xml:id="i-HNfooWYEc8VhZbspQeLNDN">
            Vilka åtgärder avser ministern att vidta för att undanröja grunderna
            för FN:s årliga kritik mot samernas alltmer trängda situation?
          </p>
          <p xml:id="i-VCAQmeUuJQNrTEBU7U5wdz">
            När avser jordbruksministern att se till att Sverige undertecknar
            ILO:s mer än 15 år gamla konvention 169 om urfolkens och därmed
            samernas rättigheter?
          </p>
        </div>
      </div>
    </body>
  </text>
</TEI>
