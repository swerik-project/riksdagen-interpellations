<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0237">
  <teiHeader>
    <fileDesc>
      <titleStmt>
        <title>Företagspolitik</title>
        <author>Backman, Hans (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Företagspolitik till Östros, Thomas (s) - Näringsminister om Företagspolitik</title>
          <idno type="rdwebb">GT10237</idno>
          <ref type="dokument_url_text">http://data.riksdagen.se/dokument/GT10237/text</ref>
          <ref type="dokument_url_html">http://data.riksdagen.se/dokument/GT10237</ref>
          <ref type="dokumentstatus_url_xml">http://data.riksdagen.se/dokumentstatus/GT10237</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A1WkfiAbmndDMThhAvrWEm</idno>
            <persName>Hans Backman</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Snohm4GjvgRkoPdnW95twi" corresp="i-A1WkfiAbmndDMThhAvrWEm">
          <date when="2006-02-06"/>
        </correspAction>
        <correspAction type="received" xml:id="i-HhQJvS8yn1quTU6Ei3xFC9" corresp="i-PzNviXpYSimQsvSkF9CmDz">
          <date when="2006-02-07"/>
        </correspAction>
        <correspAction type="answered" xml:id="i-4AC6qkrbT8XARHvnVztBey" corresp="i-PzNviXpYSimQsvSkF9CmDz">
          <date when="2006-02-24"/>
        </correspAction>
        <correspContext corresp="i-4AC6qkrbT8XARHvnVztBey">
          <ref type="record" target="prot-200506--079">Riksdagens protokoll 2005/06:79 Fredagen den 24 februari</ref>
          <ref type="recordSection" target="unsetDivId">9 § Svar på interpellation 2005/06:237 om företagspolitik</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-smZkvMAL8YDTXwN1RXvmg">
            None Företagspolitik None None
          </p>
        </div>
        <div type="ipqSubmissionInfo">
          <p xml:id="i-USUfWcbFz1CWmaGvXboKTs">
            den 6 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BcnmXz61694A8ZuuBNdyLf">
            På ytan ser Sveriges makroekonomiska indikatorer relativt bra
            ut. Det är i hög grad ett resultat av ett antal liberala reformer
            som genomfördes på 1980- och 90-talen. Men under ytan står Sverige
            inför stora utmaningar som om de inte åtgärdas kan leda till en
            kris.
          </p>
          <p xml:id="i-36qZ19D2r5sLNYaiAFXVHP">
            Näringslivet har tappat ungefär 100 000 jobb per decennium sedan
            mitten på 1960-talet. Under 1970- och 1980-talen kunde man dölja
            denna utförslöpa genom att höja skatterna och erbjuda människor
            anställning i kommun, stat och landsting. Men i slutet av 1980-talet
            gick det inte längre. Skatterna kunde inte höjas mer.
          </p>
          <p xml:id="i-Skiwdh7zfNJicuraXQ53Ty">
            Över en miljon människor i arbetsför ålder står i dag utanför
            arbetsmarknaden. Samtidigt innebär Kinas, Indiens och de forna
            östländernas inträde på den internationella marknaden att världens
            arbetskraft håller på att fördubblas. Den världsekonomiska tyngdpunkten
            förskjuts i snabb takt österut, och den internationella konkurrensen
            ökar starkt. Trycket på svenska företag blir allt hårdare. Detta
            är en utveckling som vi bara sett början på.
          </p>
          <p xml:id="i-72PmP6vEXBytMnuaABkhhd">
            Sveriges företagare ser dock inte globaliseringen som ett hot.
            Tvärtom. Som Peter Enckell på Commersen i Karlshamn uttrycker
            det: "Globalisering är som judo. Det gäller att använda andras
            styrka till sin egen fördel."
          </p>
          <p xml:id="i-Ayd6TJozyknWNLJ568KTdc">
            När flera miljoner människor får drastiskt bättre levnadsstandard
            ökar efterfrågan på svenska varor och tjänster. Hans Solleman
            på IT-företaget E-man i Örebro: "Globalisering är en jättemöjlighet.
            Det finns 1,2 miljarder kineser med allt större behov av it. Vi
            kommer att kunna anställa 100 000 personer i Sverige om villkoren
            blir de rätta."
          </p>
          <p xml:id="i-UGgcVWuveBJCtkmCEkxe1p">
            För att Sverige ska bli en vinnare i globaliseringen gäller det
            att det skapas fler jobb än de som försvinner. Men för att fler
            arbetstillfällen i svenska företag ska kunna skapas krävs ett
            antal reformer.
          </p>
          <p xml:id="i-BNKrccL8TGsaajAqdLSWFT">
            "En anställning innebär ett större åtagande än att gifta sig",
            anser Anneli Nilsson på företaget Hemtrivsel i Umeå.
          </p>
          <p xml:id="i-Nct6SsPxBwwKjhaAR8FGMy">
            Ju större åtagande en anställning innebär för arbetsgivaren,
            desto färre blir jobben. Sjuklöne- och rehabiliteringsansvaret
            är två exempel som företagare särskilt lyfter fram som faktorer
            som i dag hindrar dem att nyanställa. De höga löne- och inkomstskatterna
            gör dessutom personal extra dyr att ha anställd utan att merparten
            av lönekostnaderna tillfaller de anställda.
          </p>
          <p xml:id="i-DXpHHu7JY4GgHRuUCbgwFZ">
            I början av 1960-talet var andelen egenföretagare dubbelt så
            hög som i dag. Många företagare känner sig numera som administratörer
            i stället för entreprenörer. Regelverket blir allt tyngre och
            antalet blanketter att fylla i ökar. "Regelverket är sjukt tungt.
            Det finns inte en chans att göra rätt i alla lägen", menar Thomas
            Andersson, vd för sörmländska Westermo Teleindustri.
          </p>
          <p xml:id="i-JdX4wRw6FyemVjdEVfNtAC">
            Sverige har lägst investeringskvot i EU, det vill säga investeringar
            som andel av BNP. Många företagare vittnar om bristen på riskkapital.
            Lägre skatt på inkomster, kapital och företagande skulle göra
            det lättare att få tag i riskkapital. Förmögenhetsskatten gör
            att kapitalet flyr landet.
          </p>
          <p xml:id="i-3mZAemxar1qQKrhDuCRc8E">
            Att starta och driva företag innebär risktagande. Därför måste
            det bli lättare att få avkastning på företagande. Men Sverige
            beskattar företagande högst i hela EU.
          </p>
          <p xml:id="i-AyBnZx63SgE8Up5xFqpNUK">
            "Vi företagare känner oss som den tecknade seriefiguren, älgen
            Hälge. Vi går omkring och duckar i vår vardag. Företagare vill
            inte bli beskjutna utan bemötas med respekt", menar Helena Gill-Lundberg
            på inredningsföretaget Accretio i Sävsjö.
          </p>
          <p xml:id="i-TMsJ3a5nZgdgdra7ZhNMbg">
            Sett som ett genomsnitt över hela året ökade sysselsättningen
            med 0,7 % eller 30 000 personer 2005 jämfört med 2004. Detta är
            naturligtvis glädjande nyheter. Det finns dock smolk i glädjebägaren.
            Av den totala sysselsättningsökningen kommer endast 12 000 från
            det privata näringslivet. Huvuddelen av ökningen har således skett
            inom den offentliga sektorn.
          </p>
          <p xml:id="i-LZNWeEHwhgpromQPQk5T3W">
            Antalet jobb som inte är subventionerade via Arbetsmarknadsstyrelsen,
            Ams, ökade bara med 15 000 under 2005. Hälften av sysselsättningsökningen
            är alltså en följd av den expansion av Amsåtgärder som genomfördes
            under 2005.
          </p>
          <p xml:id="i-92zGhry6aoz6RfRDN9oQQK">
            Med tanke på att antalet personer i arbetsför ålder ökade med
            40 000 år 2005 var den reguljära sysselsättningsökningen svag.
            Antalet personer som inte är sysselsatta fortsätter att öka.
          </p>
          <p xml:id="i-M8i6tUNFX5WuMNUhiLGKME">
            SCB meddelar vidare att en betydande del av sysselsättningsökningen
            förklaras av ökande antal friårslediga.
          </p>
          <p xml:id="i-FsS7X3YZkGFLmLyXDFR9Yq">
            Det betyder att många av de nya jobben kommenderats fram av regeringen
            och att de inte är en effekt av genuint stigande efterfrågan på
            arbetskraft.
          </p>
          <p xml:id="i-VY2Ktxq16eE8EVoA4HpB2J">
            De riktiga jobben stiger visserligen också något även i år, men
            dessa är tyvärr alltför få för att absorbera ökningen av den arbetsföra
            befolkningen. Antalet personer som försörjs via skattesystemet,
            antingen som offentligt anställda eller via transfereringssystemet,
            fortsätter alltså att öka det kommande året.
          </p>
          <p xml:id="i-3QUwLUrhBKMhxeJMvTXvZj">
            Det är mycket oroande att det i detta mycket gynnsamma konjunkturläge
            inte skapas fler jobb inom det privata näringslivet. Det är trots
            allt i denna del av ekonomin som huvuddelen av skatteintäkterna
            genereras. Det är också oroande att andelen sysselsatta fortsätter
            att minska.
          </p>
          <p xml:id="i-Ezk347tSNYN9SRhC4Q7ZZo">
            Mot bakgrund av ovanstående vill jag ställa följande fråga till
            ministern:
          </p>
          <p xml:id="i-JuqLjBrWQ3Ptf99ynfjxWn">
            Vilka åtgärder avser näringsministern att vidta för att skapa
            förutsättningar för fler nya och växande företag och därmed också
            fler nya jobb?
          </p>
        </div>
      </div>
    </body>
  </text>
</TEI>
