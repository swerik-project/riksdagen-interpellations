<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0124">
  <teiHeader>
    <fileDesc>
      <titleStmt>
        <title>Fastighetsskatt och värdeår</title>
        <author>Landgren, Per (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fastighetsskatt och värdeår till Nuder, Pär (s) - Finansminister om Fastighetsskatt och värdeår</title>
          <idno type="rdwebb">GT10124</idno>
          <ref type="dokument_url_text">http://data.riksdagen.se/dokument/GT10124/text</ref>
          <ref type="dokument_url_html">http://data.riksdagen.se/dokument/GT10124</ref>
          <ref type="dokumentstatus_url_xml">http://data.riksdagen.se/dokumentstatus/GT10124</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ErVmo7eYu7oehJQsJSwD6t</idno>
            <persName>Per Landgren</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-ENGCwVfnudKxWrTwazmDDo" corresp="i-ErVmo7eYu7oehJQsJSwD6t">
          <date when="2005-11-21"/>
        </correspAction>
        <correspAction type="received" xml:id="i-4MhRCm5B3wp7DZCez2FJ62" corresp="i-HNvivTxAPySuVXe8X3z3LJ">
          <date when="2005-11-22"/>
        </correspAction>
        <correspAction type="answered" xml:id="i-TCYrpRFT4KhaGSmGLJva3e" corresp="i-HNvivTxAPySuVXe8X3z3LJ">
          <date when="2005-12-09"/>
        </correspAction>
        <correspContext corresp="i-TCYrpRFT4KhaGSmGLJva3e">
          <ref type="record" target="prot-200506--048">Riksdagens protokoll 2005/06:48 Fredagen den 9 december</ref>
          <ref type="recordSection" target="unsetDivId">13 § Svar på interpellationerna 2005/06:124 om fastighetsskatt och värdeår och 139 om teorin bakom fastighetsskatten</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Cb9hRAeWmKoVXtz4rewAFG">
            None Fastighetsskatt och värdeår None None
          </p>
        </div>
        <div type="ipqSubmissionInfo">
          <p xml:id="i-Toss6T4TeP2H7bXUSs6iBh">
            den 21 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RanpJqVGZqnnMCi15Ss4tY">
            I svaret på min skriftliga fråga 2005/06:206, Fastighetsskatt
            och värdeår, låter finansminister Pär Nuder mig veta att han inte
            avser att föreslå förändringar av reglerna om hel och halv fastighetsskattebefrielse
            för småhus respektive bostadshyreshus. I svaret skriver finansministern
            följande: ”Precis som Per Landgren påpekar innebär gällande rätt
            att den som river ett småhus och bygger ett nytt kan komma i ett
            annat läge än den som bygger till eller bygger om ett befintligt
            småhus.” Men enligt finansministern ”är denna skillnad välmotiverad”.
            Något förslag till lagändring sägs därför inte vara aktuellt.
          </p>
          <p xml:id="i-7M464LGPaRyahvPrw92JcH">
            I sitt svar skriver finansministern även att ”om ett äldre småhus
            byggs om eller byggs till innebär reglerna att huset återigen
            kan komma att betraktas som nybyggt eller nästan nybyggt och därigenom
            komma att omfattas av reglerna om hel och halv fastighetsskattebefrielse”.
            Detta kan inte tolkas på annat sätt än att finansministern tror
            att om ett småhus byggs om eller byggs till, kan dess ägare slippa
            fastighetsskatt i fem år och få halv fastighetsskatt i ytterligare
            fem. Rättsläget förhåller sig emellertid inte som finansministern
            tror. Detta framgår bl.a. av 3 § i lagen (1984:1052) om statlig
            fastighetsskatt och i Skatteverkets broschyr Fastighetsskatt,
            SKV 396, s. 5. För att ett småhus ska räknas som nybyggt och befrielse
            från fastighetsskatten bli aktuell, får ingen del av en tidigare
            byggnadsstomme på platsen användas. Om ett småhus byggs ut och
            efter tillbyggnation får ett från 1993 till 1999 eller från 1939
            till 1986 justerat värdeår, spelar ingen roll. I och med att mer
            än bottenplattan behållits av på platsen befintligt småhus, räknas
            inte det nya småhuset som nybyggt, oavsett hur mycket pengar som
            kan ha lagts ned på om- och tillbyggnation. Någon befrielse från
            fastighetsskatten kan därför aldrig erhållas när någon del av
            befintlig byggnadsstomme tillvaratas.
          </p>
          <p xml:id="i-G5bZsFYvypZBgKd2xeSXAV">
            Dagens lagstiftning om hel och halv fastighetsskattebefrielse
            utgör ett incitament för att riva hela eller fullt tjänliga delar
            av äldre småhus. När kultur- och miljöintresserade villaägare
            vill totalrenovera småhus, även till högre kostnad än nyproduktion,
            ställs de inför det faktum att de inte får reduktion av fastighetsskatten.
            Rivning av småhus är därför ofta skattemotiverad. Det kan inte
            anses vara god hushållning med våra resurser eller ett klokt tillvaratagande
            av vårt kulturarv att ha detta slag av regler, och min ursprungliga
            fråga till finansministern var om inte detta borde ändras.
          </p>
          <p xml:id="i-84gbcsGbSYAgRcfrKHyvai">
            I fråga om bostadshyreshus gäller helt andra regler. När byggkostnaden
            uppgår till mer än 70 % av nybyggnadskostnaden, betraktas hyreshuset
            som nybyggt. Hel fastighetsskattebefrielse utgår då under fem
            år och halv fastighetsskattebefrielse under ytterligare fem år.
            Det är emellertid inte nog med detta. Sedan 1995 finns möjlighet
            att få reduktion av fastighetsskatten för hyreshus vid byggnationer
            som inte är så omfattande att de kan jämställas med nybyggnation.
            I dessa fall bestäms ett reduceringsbelopp som minskar underlaget
            för fastighetsskatt under en tioårsperiod.
          </p>
          <p xml:id="i-WB9yc7Mni7YwqZAFwaw7Bj">
            Svaret jag fått från finansministern kanske borde tydas som en
            åsiktsförklaring om hur finansministern skulle vilja att reglerna
            var utformade. Det vore i så fall gott och ett steg mot en mer
            rättvis lagstiftning. Men i slutet av svaret skriver han att han
            inte är beredd att föreslå några förändringar i regelverket och
            att nuvarande regler dessutom är välmotiverade. Jag har svårt
            att se någon annan orsak till denna inkongruens i finansministerns
            svar än att han är felinformerad om rättsläget. I och med att
            finansministern tar fel om rättsläget och saknar kunskap om rättsverkningarna
            av föreliggande lagstiftning hyser jag goda förhoppningar om förslag
            till en omedelbar lagändring.
          </p>
          <p xml:id="i-8p4rzQA9SrSW7ez1681SdK">
            Ett rimligt sätt att under nuvarande rättsliga förhållanden åtgärda
            denna illa motiverade lagstiftning är att skapa symmetri mellan
            småhus och hyreshus vad gäller befrielse från fastighetsskatten
            vid byggnation som inte är fullt så omfattande som nybyggnation.
            Vid om- eller tillbyggnation av hyreshus kan som omnämnts en tioårig
            skattelindring erhållas för befintliga hyreshus, när kostnaden
            överstiger 70 % av nybyggnadskostnaden. Detta innebär att redan
            existerande hyreshus, efter renovering till nyskick, kan betraktas
            som nybyggda.
          </p>
          <p xml:id="i-5q89jj9dgJ6CzvjdcUZSUB">
            Mina frågor till finansministern är därför:
          </p>
          <p xml:id="i-GM7hAdSjPv7D1NiuVYGhwz">
            Avser finansministern att föreslå sådana regelförändringar som
            innebär att ombyggnation och tillbyggnation av gamla småhus kan
            leda till nedsättning av fastighetsskatten, vilket ministern själv
            skriver i sitt tidigare svar?
          </p>
          <p xml:id="i-EJbGHExmNT3jhSniJcZs3K">
            Avser finansministern att föreslå sådana regelförändringar som
            leder till symmetri mellan småhus och hyreshus vad gäller hel
            och halv fastighetsskattebefrielse efter omfattande ombyggnation
            och tillbyggnation?
          </p>
        </div>
      </div>
    </body>
  </text>
</TEI>
