<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0287">
  <teiHeader>
    <fileDesc>
      <titleStmt>
        <title>Den tillfälliga utlänningslagstiftningen</title>
        <author>Hoffmann, Ulla (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den tillfälliga utlänningslagstiftningen till Holmberg, Barbro (s) - Statsråd om Den tillfälliga utlänningslagstiftningen</title>
          <idno type="rdwebb">GT10287</idno>
          <ref type="dokument_url_text">http://data.riksdagen.se/dokument/GT10287/text</ref>
          <ref type="dokument_url_html">http://data.riksdagen.se/dokument/GT10287</ref>
          <ref type="dokumentstatus_url_xml">http://data.riksdagen.se/dokumentstatus/GT10287</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LB9Tn6B1RXiAHZEWEK1hYC</idno>
            <persName>Ulla Hoffmann</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-PTygRzriq7es3UzdgVWVqs" corresp="i-LB9Tn6B1RXiAHZEWEK1hYC">
          <date when="2006-03-07"/>
        </correspAction>
        <correspAction type="received" xml:id="i-P5QGi8RD18vUNG1K7BwZwp">
          <date when="2006-03-08"/>
        </correspAction>
        <correspAction type="answered" xml:id="i-TFW9skvLPXfgi8U6KH2ed4">
          <date when="2006-03-21"/>
        </correspAction>
        <correspAction type="received" xml:id="i-FEwDpCBZKXtpkweQYa28Vv" corresp="i-8NR1Z8tejozuay7fUnQPDP">
          <date when="2006-03-08"/>
        </correspAction>
        <correspAction type="answered" xml:id="i-UkyXbaojFVgXmSbTEf71f9" corresp="i-8NR1Z8tejozuay7fUnQPDP">
          <date when="2006-03-21"/>
        </correspAction>
        <correspContext corresp="i-UkyXbaojFVgXmSbTEf71f9">
          <ref type="record" target="prot-200506--091">Riksdagens protokoll 2005/06:91 Tisdagen den 21 mars</ref>
          <ref type="recordSection" target="unsetDivId">11 § Svar på interpellation 2005/06:287 om den tillfälliga utlänningslagstiftningen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8QqfU8MQ5VLwN8o6wcnnYP">
            None Den tillfälliga utlänningslagstiftningen None None
          </p>
        </div>
        <div type="ipqSubmissionInfo">
          <p xml:id="i-6oQbbyyAUnP6PfZcQKy5i1">
            den 7 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4QHyBSL8Zx3X5YP7CA84Hh">
            I samband med budgetförhandlingarna 2005 träffade de tre samarbetspartierna
            Socialdemokraterna, Vänsterpartiet och Miljöpartiet en överenskommelse
            om flyktingpolitiken. Överenskommelsen tillkom efter det att regeringen
            motsatt sig en allmän flyktingamnesti. Överenskommelsen säger
            att ingen ska vara tvungen att leva gömd i Sverige och att alla
            gömda ska få en ny prövning av sina verkställighetshinder. De
            tre partierna säger också att de flesta barnen ska få stanna och
            att de svårt sjuka så kallade apatiska barnen inte ska avvisas
            utan få stanna i landet. Utifrån överenskommelsen förhandlades
            fram en tillfällig lagstiftning.
          </p>
          <p xml:id="i-NRRtjy2tnLVxyfpuZCeTmb">
            Syftet med den tillfälliga lagstiftningen är att åstadkomma en
            ordning mellan 1989 och 2005 års utlänningslagar vad avser möjligheterna
            att få till stånd en ny prövning för vissa grupper som kommit
            att vistas i Sverige under en lång tid och vars avvisnings- eller
            utvisningsbeslut av olika anledningar inte verkställts. Livssituationen
            för denna grupp människor är ofta mycket svår, och särskilt barnen
            drabbas.
          </p>
          <p xml:id="i-K9aVvHsFME2voGR1aXa2VZ">
            De grupper som genom den tillfälliga lagstiftningen ges nya och
            ökade möjligheter att få uppehållstillstånd är dels vissa barnfamiljer
            och dels personer vars avlägsnandebeslut på grund av förhållandena
            i mottagarländerna inte bedömts kunna verkställas med tvång.
          </p>
          <p xml:id="i-V3JWQHBv2tcXzJ564FKHS8">
            Vad gäller så kallade Dublinärenden säger de tre partierna att
            det i de flesta fall inte kommer att finnas sådana omständigheter
            att ett uppehållstillstånd kan beviljas. Men man säger också att
            det självfallet kan finnas fall där stark anknytning till Sverige
            uppkommit i Dublinärenden.
          </p>
          <p xml:id="i-7zQfN8pZnoTPqXHNfUrKFU">
            Också de som har lagakraftvunna avvisningsbeslut men som inte
            ingår i någon av dessa grupper ska ha rätt att prövas enligt den
            tillfälliga lagen och beviljas uppehållstillstånd om det är "humanitärt
            angeläget".
          </p>
          <p xml:id="i-WWAQwvPLcHMoEW9d2kJp8Y">
            Den nya lagen antogs av riksdagen och trädde i kraft den 15 november
            2005 och kommer att gälla till och med den 31 mars 2006. Ansvaret
            för prövningen lades på Migrationsverket som själva kan aktualisera
            ärenden från det register de har eller genom att flyktingarna
            själva lämnar in ansökan. Lagen omfattar de människor som finns
            som öppna återvändandeärenden hos Migrationsverket eller hos polisen.
          </p>
          <p xml:id="i-5HhqnJnzVLmyVBZpT6cBgr">
            Huvudmålgrupperna är barnfamiljer, gömda och andra som väntat
            länge i asylprocessen och de som inte kan avvisas med tvång, det
            vill säga där situationen i hemlandet är sådan att det inte går
            att avvisa människor dit eller där hemlandet säger att de inte
            tar emot flyktingen. För att även den tid som människor levt gömda
            undan verkställighet ska räknas, säger riksdagen att såväl tid
            före som efter det lagakraftvunna avvisnings- eller utvisningsbeslutet
            ska räknas och att tid som avser vistelse i annat land inte ska
            beaktas. Det är med andra ord hela den sammanvägda tiden som ska
            räknas enligt riksdagen.
          </p>
          <p xml:id="i-Acy7Zgt2gHMofATR24qdYq">
            Sedan en lång tid har utlänningsmyndigheterna, det vill säga
            Migrationsverket och Utlänningsnämnden, avvisat människor eftersom
            de inte ansett det strida mot humanitetens krav. Det var därför
            mycket viktigt att bryta den praxis vad gäller vad som är humant.
            Vi har därför i den tillfälliga lagstiftningen infört begreppet
            "humanitärt angeläget" som innebär att begreppet nu får en mer
            vidsträckt betydelse, allra helst som lagen också säger att de
            hänsyn som normalt ska tas till intresset av att upprätthålla
            en reglerad invandring inte ska göras i samma utsträckning.
          </p>
          <p xml:id="i-5EKGn48FRw4tpUV1YM2EcW">
            Den tillfälliga lagstiftningen har nu, när denna interpellation
            skrivs, varit i kraft i drygt tre månader. Den 18 februari 2006
            har 26 382 ansökningar lämnats in. Av dem har 8 838 fått uppehållstillstånd,
            varav 5 788 barnfamiljer och vuxna utan barn 2 900 personer.
          </p>
          <p xml:id="i-NFSc9MoYE8T2Ki7qdL7TZx">
            Det är därför hög tid att göra en första utvärdering. I stort
            kan sägas att vad gäller barnfamiljer har lagen fungerat som avsett
            så när som i ett avseende. I författningskommentaren sägs: "Ett
            spädbarn kan t.ex. inte sägas få samma anknytning till kamrater
            och Sverige som ett lite äldre barn får." Migrationsverkets tolkning
            av "spädbarn" är barn som är fyra till fem år och yngre, tvärtemot
            gängse definition av spädbarn som är barn upp till tolv månader.
          </p>
          <p xml:id="i-423xRUcB7M3DA7WRP2H6wK">
            En annan fråga vad gäller barnfamiljer är de så kallade Dublinärendena.
            Ett par av praxisärendena som ligger på nätet gäller barnfamiljer
            som, efter att levt gömda en lång tid i Sverige och därför sökt
            asyl i till exempel Finland eller Norge, inte får den sammanhängande
            tiden räknad. I stället hänvisar Migrationsverket till att om
            man lämnat landet så har man själv verkställt avvisningsbeslutet.
            De praxisbesluten står i bjärt kontrast till det som sägs i lagen
            och förarbetena, nämligen att det är hela den sammanhängande tiden
            i Sverige som ska räknas och att den tid flyktingen inte vistats
            i Sverige inte ska räknas.
          </p>
          <p xml:id="i-QBonM58j9z645Gj55gew3e">
            Dessutom säger riksdagen att den sammanlagda tiden, där en övervägande
            del är den tid som man vistats i Sverige, kan ge sådan stark anknytning
            till Sverige att uppehållstillstånd ska beviljas. Den andra målgruppen
            som den tillfälliga lagstiftningen riktar sig mot är de som lever
            i Sverige och som inte har kunnat avvisas med tvång.
          </p>
          <p xml:id="i-Kqp4c81sS7SP7BGjKUMjcM">
            Enligt riksdagen ska Migrationsverket, när man gör en bedömning
            om det är humanitärt angeläget för någon att få stanna här i Sverige,
            också bedöma om förhållandena i hemlandet är sådana att det inte
            går att avvisa en flykting med tvång.
          </p>
          <p xml:id="i-BmZdEybkJHMX9TX7jV5pWN">
            Riksdagen säger inte någonting om tidpunkten för hur länge förhållandena
            som orsakar att någon inte kan avvisas med tvång ska vara. Riksdagen
            och lagen talar om förhållandena vid en given tidpunkt, det vill
            säga prövningstillfället, bedöms vara sådana att det inte går
            att avvisa med tvång. Går inte det, då ska flyktingen få en permanent
            fristad i Sverige.
          </p>
          <p xml:id="i-BUtHfkguGt79KyEZheKLYp">
            Det har nu visat sig att vad gäller kurder från norra Irak, det
            vill säga irakiska Kurdistan, beviljas tillfälliga uppehållstillstånd,
            inte permanenta. Migrationsverket konstaterar att det i dagsläget
            inte går att verkställa en avvisning med tvång och att det inte
            är sannolikt att det går att genomföra inom den närmaste tiden.
            Men Migrationsverket konstaterar att UNHCR sedan en tid tillbaka
            accepterar verkställighet med tvång till de KRG-kontrollerade
            områdena i norra Irak. Detta är inte vad lagstiftaren säger; lagstiftaren
            säger att om det inte går att verkställa en avvisning med tvång
            vid den tidpunkt som beslutet fattas så ska en permanent fristad
            beviljas i Sverige.
          </p>
          <p xml:id="i-NxMMFGriH1qcYjJnfos5eq">
            Vi ser oroväckande tendenser på att bifallsfrekvensen för kvarvarande
            ärenden kan bli förskräckande låg. Detta är inte vad lagstiftaren
            säger. Det lagstiftaren säger är för det första att Migrationsverket
            i sin bedömning ska ta hänsyn till de prioriterade grupper som
            genom den tillfälliga lagstiftningen ges nya och ökade möjligheter
            att få uppehållstillstånd. Det gäller alltså vissa barnfamiljer
            och personer vars avvisnings- eller utvisningsbeslut inte bedöms
            kunna verkställas med tvång på grund av förhållandena i mottagarlandet.
            För det andra har Migrationsverket att ta hänsyn till det som
            i lagstiftningen benämns som "humanitärt angeläget", då särskild
            hänsyn ska tas till om personen vistats i Sverige under lång tid
            och då även sådan tid som man levt gömd i Sverige. För det tredje
            säger lagstiftaren att detta begrepp (humanitärt angeläget) ges
            en mer vidsträckt betydelse jämfört med det tidigare "humanitetens
            krav" genom att de hänsyn som normalt ska tas till intresset av
            att upprätthålla en reglerad invandring inte ska göras i samma
            utsträckning.
          </p>
        </div>
        <div type="ipQuestion">
          <p xml:id="i-DP5jXvXNJpCbf4hHRA37TC">
            Jag har därför fyra frågor till statsrådet Barbro Holmberg vad
            gäller tillämpningen av den tillfälliga utlänningslagstiftningen:
            <list rend="ordered">
              <item>
                1. Vilka åtgärder har statsrådet för avsikt att vidta för att
                tolkningen av begreppet "spädbarn" i den tillfälliga utlänningslagstiftningen
                ska vara den gängse, det vill säga ett barn vars ålder inte överstiger
                tolv månader och inte ett barn som är upp till fem år?
              </item>
              <item>
                2. Vilka åtgärder har statsrådet för avsikt att vidta för att
                lagstiftarens intentioner vad gäller begreppet "hela den sammanhängande
                tiden" ska få genomslag i tillämpningen av lagen?
              </item>
              <item>
                3. Vilka åtgärder har statsrådet för avsikt att vidta för att
                lagstiftarens intentioner om vilka avvisningsbeslut som inte kan
                verkställas med tvång ska få genomslag i tillämpningen av lagen?
              </item>
              <item>
                4. Vilka åtgärder avser statsrådet att vidta för att lagstiftarens
                intentioner om att de flesta som omfattas av den tillfälliga lagstiftningen
                ska få stanna?
              </item>
            </list>
          </p>
        </div>
      </div>
    </body>
  </text>
</TEI>
