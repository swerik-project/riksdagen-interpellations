<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0283">
  <teiHeader>
    <fileDesc>
      <titleStmt>
        <title>Nationell samling bakom svensk ansökan om vinter-OS 2018</title>
        <author>Bergström, Sven (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationell samling bakom svensk ansökan om vinter-OS 2018 till Ringholm, Bosse (s) - Vice statsminister om Nationell samling bakom svensk ansökan om vinter-OS 2018</title>
          <idno type="rdwebb">GT10283</idno>
          <ref type="dokument_url_text">http://data.riksdagen.se/dokument/GT10283/text</ref>
          <ref type="dokument_url_html">http://data.riksdagen.se/dokument/GT10283</ref>
          <ref type="dokumentstatus_url_xml">http://data.riksdagen.se/dokumentstatus/GT10283</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <persName>Sven Bergström</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4PQFrkqoYFEdCb3veHRwVP" corresp="i-KtELEJ9HytY7HFgQExEzLq">
          <date when="2006-03-02"/>
        </correspAction>
        <correspAction type="received" xml:id="i-7aBnDoCfXNmbtfha4BBY3T" corresp="i-A5R84cTmpky3NHJ7nLKaEt">
          <date when="2006-03-06"/>
        </correspAction>
        <correspAction type="answered" xml:id="i-Ghxa4vdcA4r6eNZLP3xDxK" corresp="i-A5R84cTmpky3NHJ7nLKaEt">
          <date when="2006-03-17"/>
        </correspAction>
        <correspContext corresp="i-Ghxa4vdcA4r6eNZLP3xDxK">
          <ref type="record" target="prot-200506--089">Riksdagens protokoll 2005/06:89 Fredagen den 17 mars</ref>
          <ref type="recordSection" target="unsetDivId">2 § Svar på interpellation 2005/06:283 om nationell samling bakom svensk ansökan om vinter-OS 2018</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Dy2DSBxW53ArvBvv651dg">
            None Nationell samling bakom svensk ansökan om vinter-OS 2018
            None None
          </p>
        </div>
        <div type="ipqSubmissionInfo">
          <p xml:id="i-YR9oPRLm8Trx7J7SLmqf4Y">
            den 2 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BdQGTj6shFy9ReUC6Z8J7S">
            Hela Sverige gläds med våra duktiga vinterolympier som medverkat
            till Sveriges bästa OS genom tiderna. Sju guld, två silver och
            fem brons placerade Sverige på sjätteplats i den så kallade medaljligan.
            Men det blir lite genant för Sverige som återupprättad stor nation
            på vintersportområdet, att inte vi själva någon gång är beredda
            att också ta på oss ansvaret för att arrangera de olympiska vinterspelen.
            Blir man bjuden på återkommande kalas är det rimligt att man någon
            gång bjuder igen.
          </p>
          <p xml:id="i-6jVEmTc6mLDE3JCMDugnrd">
            Lokalt och regionalt engagemang har inte saknats för ett svenskt
            OS-arrangemang. Senast för ett år sedan hade Östersund/Åre ett
            mycket gediget koncept för ett vinter-OS 2014 som fick kraftfullt
            stöd både av Riksidrottsförbundet och Sveriges Olympiska Kommitté,
            men regeringen och idrottsministern avstyrde slutligen möjligheterna
            till en sådan svensk OS-ansökan vid ett möte den 27 juni 2005.
          </p>
          <p xml:id="i-DVdYyZpiXupCA8mmD5Lvek">
            Planerna stoppades trots ett omfattande flerårigt förberedelsearbete
            och enhälliga uttalanden för idén om en svensk OS-ansökan från
            såväl Riksidrottsförbundets som Sveriges Olympiska Kommittés årsmöten.
            Regeringen sa nej till att ge de nödvändiga ekonomiska garantierna
            med hänvisning till att "de samhällsekonomiska förutsättningarna"
            skulle vara alltför osäkra.
          </p>
          <p xml:id="i-P5tFxjS4TKyp1M7HSfPn3n">
            Det är närmast pinsamt för Sverige när länder som Kazakstan,
            Georgien, Sydkorea och Bulgarien kan ge statliga garantier för
            ett OS, medan Sveriges regering drar sig ur.
          </p>
          <p xml:id="i-Rkm2YoFcpNDgcRt6HJZy8W">
            Det är ingen tvekan om att det finns ett stort och genuint intresse
            för idrott i allmänhet och klassisk vintersport i synnerhet hos
            svenska folket. Och när de svenska idrottarna i vinter-OS nu återupprättat
            Sverige som en "stormakt" på vintersportens område är det rimligt
            att åter ta upp frågan om en svensk ansökan att få arrangera vinterspelen.
            Detta kan lämpligen ske med utgångspunkt från det väl genomarbetade
            koncept som Östersund/Åre lagt fram och med sikte på OS 2018.
            Detta är den första möjliga tidpunkten sedan regeringen sjabblat
            bort möjligheterna att ansöka om 2014. Om vinter-OS 2014 går till
            Sydkorea torde möjligheterna för Europa att få arrangemanget 2018
            vara mycket goda eftersom spelen 2010 arrangeras i Vancouver i
            Kanada.
          </p>
          <p xml:id="i-E5M8JMLETowLrfe4k3kVW2">
            I Östersund/Åre finns mycket goda förutsättningar för att arrangera
            ett vinter-OS av högsta kvalitet. De klimatiska förutsättningarna
            är utmärkta och det finns sedan länge en omfattande erfarenhet
            av att arrangera stora idrottstävlingar. Och hela den alpina delen
            är redan på plats i Åre där alpina VM arrangeras om ett år. I
            Östersund arrangeras skidskytte-VM 2008. Därför finns en god beredskap
            för att göra en ny satsning på att söka de olympiska vinterspelen
            2018.
          </p>
          <p xml:id="i-VHvdYm9WnniuF2EF9EN6Xo">
            Olympiska spel innebär viktiga investeringar i infrastruktur
            och turism som annars skulle få vänta i decennier eller inte alls
            komma till stånd. Det är ingen tvekan om att ett OS skulle ge
            Sverige i allmänhet och den arrangerande regionen i synnerhet
            ett välkommet lyft. Och färska erfarenheter från Turin-OS pekar
            nu på att ett OS faktiskt kan bli en riktigt hygglig ekonomisk
            affär. Enligt Business Week finansieras OS nu i högre grad än
            tidigare av intäkterna från tv-sändningarna och stora sponsorer.
          </p>
          <p xml:id="i-A4ctD4vWcX8AZATquyEfnv">
            För att en ny satsning på ett vinter-OS till Sverige ska bli
            framgångsrik är det viktigt att samla hela nationen i ett tidigt
            skede bakom en ansökan. Sveriges Olympiska Kommitté och den övriga
            idrottsrörelsen, näringslivet både nationellt och regionalt och
            de lokala myndigheterna är självfallet viktiga, men räcker inte.
            Regering och riksdag bör också på ett tidigt stadium ta ställning
            för att Sverige ska ansöka om att få arrangera vinter-OS. Ett
            uttalande redan nu om att regering och riksdag principiellt ser
            positivt på en OS-ansökan till 2018 skulle vara en viktig signal.
            Det är hög tid för Sverige att bjuda världens vinteridrottare
            till OS-fest!
          </p>
        </div>
        <div type="ipQuestion">
          <p xml:id="i-ByLUfyNvmguywdfrapNbL5">
            Mot bakgrund av ovanstående vill jag fråga vice statsminister
            Bosse Ringholm:
            <list rend="ordered">
              <item>
                1. Är ministern beredd att ställa sig bakom det initiativ som
                Centerpartiet tagit om att söka bredast möjliga samling bakom
                en svensk ansökan om vinter-OS 2018?
              </item>
              <item>
                2. Vilka åtgärder avser ministern att vidta för att en sådan
                ansökan ska ha bästa förutsättningar för att vinna?
              </item>
            </list>
          </p>
        </div>
      </div>
    </body>
  </text>
</TEI>
