<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0227">
  <teiHeader>
    <fileDesc>
      <titleStmt>
        <title>Beredskapen i händelse av oljeolyckor</title>
        <author>Thorén, Sverker (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Beredskapen i händelse av oljeolyckor till Björklund, Leni (s) - Försvarsminister om Beredskapen i händelse av oljeolyckor</title>
          <idno type="rdwebb">GT10227</idno>
          <ref type="dokument_url_text">http://data.riksdagen.se/dokument/GT10227/text</ref>
          <ref type="dokument_url_html">http://data.riksdagen.se/dokument/GT10227</ref>
          <ref type="dokumentstatus_url_xml">http://data.riksdagen.se/dokumentstatus/GT10227</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4sBVpXefsL1CF7kS8shrq5</idno>
            <persName>Sverker Thorén</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KhB8rVURNyRAEFY9A4omHQ" corresp="i-4sBVpXefsL1CF7kS8shrq5">
          <date when="2006-01-30"/>
        </correspAction>
        <correspAction type="received" xml:id="i-MdU2kitewtRQy2AFUCBahd" corresp="i-CcdZckB2ErC625pmVtogZg">
          <date when="2006-02-01"/>
        </correspAction>
        <correspAction type="answered" xml:id="i-SoMfK4Hbj4GAUcjjH1DkFT" corresp="i-CcdZckB2ErC625pmVtogZg">
          <date when="2006-02-17"/>
        </correspAction>
        <correspContext corresp="i-SoMfK4Hbj4GAUcjjH1DkFT">
          <ref type="record" target="prot-200506--075">Riksdagens protokoll 2005/06:75 Fredagen den 17 februari</ref>
          <ref type="recordSection" target="unsetDivId">10 § Svar på interpellationerna 2005/06:220 och 227 om beredskapen i händelse av oljeolyckor</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PggYDWB9VRabLJzbEgaDvU">
            None Beredskapen i händelse av oljeolyckor None None
          </p>
        </div>
        <div type="ipqSubmissionInfo">
          <p xml:id="i-F5WgF3pTKZRu881a3mCfm1">
            den 30 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FWYRmoD2bEWbPx3qVjMrhM">
            När en oljeolycka inträffar måste kommunerna på kort tid fatta
            avgörande beslut @ det får inte råda någon tvekan om vem som ska
            göra vad och vilka metoder som är mest lämpliga. I Riksrevisionens
            rapport När oljan når land (RIR 2005:31) visas att Sverige har
            dålig beredskap för detta i kommunerna och att det statliga stödet
            inte når ut samt att tillsynen inte motsvarar kraven. Staten har
            alltså inte säkerställt en god kommunal beredskap för oljekatastrofer.
          </p>
          <p xml:id="i-MWmpzZgTxGFveAz2wHBUaH">
            Ett fåtal kommuner har beredskapsplaner för oljeskadeskydd. Flera
            av dessa planer är inte fullständiga och många är gamla. Riksrevisionen
            anser att detta inger oro för oljeberedskapen.
          </p>
          <p xml:id="i-Y7U25jYUmHWLgy3D3y95F3">
            Det statliga stödet når inte ut. Räddningsverket har inte tillräckligt
            fört ut erfarenheter från tidigare olyckor. Den information som
            nått ut har framför allt behandlat miljöeffekter men inte lyft
            fram problem och möjligheter med olika sätt att organisera och
            leda oljeskyddsinsatser.
          </p>
          <p xml:id="i-MyndNPdPkjQcrLbZMAGmgh">
            Saneringsfasen är utanför myndigheternas kontroll. Här skiljer
            sig Sverige från andra länder genom att själva saneringen vid
            en räddningsoperation inte är reglerad. Därför kan inte Räddningsverket
            och länsstyrelserna i sin tillsyn ta upp bristerna i kommunernas
            planering. Länsstyrelserna kan inte heller ta över ansvaret för
            saneringen vid oljebekämpningen vid större oljepåslag. I nuvarande
            regelverk finns det alltså ingen som är ansvarig för att göra
            prioriteringar över kommungränserna av var saneringsresurser ska
            sättas in.
          </p>
          <p xml:id="i-DabP6GmaXGf3d34589tzig">
            Det finns stora oklarheter kring oljeskyddsförråden. Räddningsverket
            har inte varit tillräckligt tydligt med om förråden i huvudsak
            ska förse kommunerna med material vid oljeskyddsinsatser eller
            om uppgiften även består i att personalen ska fungera som experter.
          </p>
          <p xml:id="i-PRDMjcp31LmCfsCnyKQVsC">
            Det är också tveksamt om oljeskyddsförråden har den materiella
            kapacitet som krävs för att kunna hantera konsekvenserna av större
            oljeolyckor. Slutligen är det enligt Riksrevisionen tveksamt om
            oljeskyddsförråden genomfört övningar i den omfattning, med det
            innehåll och den realism som krävs.
          </p>
          <p xml:id="i-D1cHbmnVLJWGNaVWaWfgji">
            Mandatperioden har varit full av incidenter och mindre olyckor,
            med undermåliga tankfartyg fortfarande i drift och en explosionsartad
            utveckling av oljetransporterna på Östersjön. Folkpartiet liberalerna
            har påtalat att åtgärderna för oljeskadeskydd till sjöss, i strandzonen
            och åtgärderna för uppföljande verksamhet måste förbättras, utvecklas
            och säkras ekonomiskt och funktionellt.
          </p>
        </div>
        <div type="ipQuestion">
          <p xml:id="i-6bTt15b6cR2GKyW3teNfuw">
            Jag vill med anledning av detta ställa följande frågor till statsrådet
            Leni Björklund:
            <list rend="ordered">
              <item>
                1. Vad avser statsrådet att göra för att säkerställa att alla
                svenska kustkommuner snarast ska ha fungerande beredskapsplaner
                för oljeskydd?
              </item>
              <item>
                2. Vad avser statsrådet att göra för att lösa reglering av tillsyn
                och ansvarsfrågor vid sanering?
              </item>
              <item>
                3. Vad avser statsrådet att göra för att lösa oklarheterna kring
                oljeskyddsförrådens funktion, kapacitet och övningsverksamhet?
              </item>
            </list>
          </p>
        </div>
      </div>
    </body>
  </text>
</TEI>
