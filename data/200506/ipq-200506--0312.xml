<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0312">
  <teiHeader>
    <fileDesc>
      <titleStmt>
        <title>HBT-personer i Polen</title>
        <author>Fridolin, Gustav (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>HBT-personer i Polen till Freivalds, Laila (s) - Utrikesminister om HBT-personer i Polen</title>
          <idno type="rdwebb">GT10312</idno>
          <ref type="dokument_url_text">http://data.riksdagen.se/dokument/GT10312/text</ref>
          <ref type="dokument_url_html">http://data.riksdagen.se/dokument/GT10312</ref>
          <ref type="dokumentstatus_url_xml">http://data.riksdagen.se/dokumentstatus/GT10312</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <persName>Gustav Fridolin</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-5rDWSiUBTXy1skSJScN6u3</idno>
            <persName>Carin Jämtin</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6SEvk6K246QzktNMybrh4D" corresp="i-9CH1KbWwyrj8DRqAQB3Fza">
          <date when="2006-03-17"/>
        </correspAction>
        <correspAction type="received" xml:id="i-EtQpzoJrM4wAvCePawxigr" corresp="i-4CwyNH4xXJhZj5wdBAzmSY">
          <date when="2006-03-17"/>
        </correspAction>
        <correspAction type="answered" xml:id="i-4mHsYKeuRSS2WZepiVHyq7" corresp="i-5rDWSiUBTXy1skSJScN6u3">
          <date when="2006-04-04"/>
        </correspAction>
        <correspContext corresp="i-4mHsYKeuRSS2WZepiVHyq7">
          <ref type="record" target="prot-200506--101">Riksdagens protokoll 2005/06:101 Tisdagen den 4 april</ref>
          <ref type="recordSection" target="unsetDivId">9 § Svar på interpellation 2005/06:312 om HBT-personer i Polen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6ioU4s3pwBSfwqtPcjDsGB">
            None HBT-personer i Polen None None
          </p>
        </div>
        <div type="ipqSubmissionInfo">
          <p xml:id="i-16cCJ8ddq6LZBY2YJbcAAC">
            den 17 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EyEPb6VDKxWMpZbRRmauLi">
            I Sverige går utvecklingen för homosexuella, bisexuella och transpersoner
            åt rätt håll. Vi har riksdagens majoritet för en könsneutral äktenskapslagstiftning,
            lesbiska par har rätt till assisterad befruktning och det finns
            en långsamt ökande medvetenhet i samhället om att heterosexualitet
            bara är en av flera sexuella inriktningar. De heterosexuellas
            privilegier försvinner undan för undan. Det betyder självklart
            inte att vi är färdiga, inte minst hatbrotten mot HBT-personer
            visar på en ständigt närvarande homofobi som vi måste bekämpa.
            Men utvecklingen är med oss.
          </p>
          <p xml:id="i-XG3Faz4WVUciF693FyrfmQ">
            Annorlunda ser det ut i flera av våra grannländer. Moskvas borgmästare
            förbjöd nyligen den Pride-parad som skulle gå genom staden. I
            Riga bannlystes allt Pride-firande under sommaren 2005. I Polen
            ägnade den blivande presidenten Lech Kaczynski sin valkampanj
            åt att smutskasta och förnedra homosexuella. Förra årets Warszawa
            Pride förbjöds och de som trots detta genomförde sitt firande
            åtalades och riskerar fängelse. I staden Poznan har demonstrationer
            för HBT-personers rättigheter nekats tillstånd av borgmästaren,
            och de som trotsade demonstrationsförbudet möttes av våldsamma
            ingripanden från den lokala polisen. Den 9@11 juni 2006 hålls
            Warszawa Pride igen, även denna gång under hot om förbud och våld.
          </p>
          <p xml:id="i-N4PrVBJ8h3LvwJCetzH7c2">
            HBT-personers situation i Polen är mycket svår. President Lech
            Kaczynski verkar aktivt för en försämring av de medborgerliga
            fri- och rättigheterna för HBT-personer, motarbetar alla former
            av öppenhet och uppmanar homosexuella att inte leva ut sin läggning.
            Lech Kaczynski har gjort mängder av homofobiska uttalanden, hävdat
            att homosexuella inte borde få utöva vissa yrken, att homosexualitet
            inte är förenligt med den ”polska kulturen” och att Pride-firande
            är ett ”allvarligt hot mot social ordning och egendom”. Presidentens
            uttalanden stärker homofoba stämningar och understöder våld och
            diskriminering mot HBT-personer.
          </p>
          <p xml:id="i-YC6MoFHUz26Xzw6agQKWRK">
            Som medlem i Europeiska unionen, Europarådet och OSSE har Polen
            accepterat organisationernas principer om icke-diskriminering
            och mötesfrihet. Trots det begränsar och kränker landets president,
            parlament och myndigheter aktivt HBT-personers medborgerliga rättigheter.
            Som medlemmar i samma politiska union och som goda grannar har
            Sverige ett ansvar att försöka påverka situationen för HBT-personer
            i Polen, att sätta press på landets regering och ge aktivt stöd
            åt de organisationer som kämpar mot förtryck och diskriminering.
          </p>
          <p xml:id="i-Hnzb9hPvuzNLJVXkheCVd6">
            Ett fåtal andra länder i världen har kommit så långt som Sverige
            när det gäller frihet och rättigheter för homosexuella, bisexuella
            och transpersoner. De allra flesta av världens HBT-personer lever
            sina liv i tystnad, glömska, intolerans och bristande respekt.
            I Sverige kan man stå i parlamentets talarstol och hävda HBT-personers
            rättigheter. I många andra länder skulle en sådan handling vara
            omöjlig @ i vissa länder till och med dödlig. Sverige är ett föregångsland
            i världen när det gäller rättigheter för HBT-personer, men med
            denna position kommer också moraliska skyldigheter. Vi måste föra
            en utrikespolitik där vi visar att vi tar dessa frågor på allvar.
            Vi måste visa att vi verkligen inkluderar HBT-personers rättigheter
            när vi talar om de mänskliga rättigheterna. Vi måste protestera
            tydligare, säga ifrån mer och agera oftare när utländska regimer
            sysslar med den här typen av diskriminering och förtryck. Vi vet
            att internationella påtryckningar och protester kan påverka regeringar
            och system och att livet för många människor skulle kunna förändras
            om vi sätter större press på deras regeringar. Vi har det här
            utrikespolitiska verktyget. Vi måste göra vår röst hörd.
          </p>
          <p xml:id="i-PkQpeGbM9KiCYDLtZWcgJK">
            Ändå är Sveriges utrikespolitik i många avseenden fattig på en
            aktiv internationell HBT-politik. Inte någonstans i regeringens
            utrikespolitiska deklaration finns en rad om regeringens syn på
            de internationella HBT-frågorna. Asylpolitiken är ofta blind för
            diskriminering mot HBT-personer. Sverige borde spela en mer aktiv
            internationell roll när det gäller rättigheter för HBT-personer
            i världen.
          </p>
          <p xml:id="i-UJSxEgenopbo2afGfUijS6">
            Mot bakgrund av detta vill jag fråga utrikesministern vilka åtgärder
            hon avser att vidta för att protestera mot den negativa utvecklingen
            för HBT-personer i vårt grannland Polen.
          </p>
          <p xml:id="i-9F2KLVYKeAHKHGLmPxZs9">
            Vilka utrikespolitiska verktyg avser utrikesministern att använda
            för att agera mot den offentliga homofobi som växer i ett av EU:s
            största länder?
          </p>
          <p xml:id="i-Q1XNYsyzhqvJQfRhPDv4wn">
            På vilket sätt avser ministern att inkludera homosexuellas, bisexuellas
            och transpersoners fri- och rättigheter i begreppet mänskliga
            rättigheter när hon agerar på den internationella politiska arenan?
          </p>
        </div>
      </div>
    </body>
  </text>
</TEI>
