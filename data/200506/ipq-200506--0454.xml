<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0454">
  <teiHeader>
    <fileDesc>
      <titleStmt>
        <title>Byggbranschen och boendeutveckling</title>
        <author>Lundström, Nina (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Byggbranschen och boendeutveckling till Sahlin, Mona (s) - Samhällsbyggnadsminister om Byggbranschen och boendeutveckling</title>
          <idno type="rdwebb">GT10454</idno>
          <ref type="dokument_url_text">http://data.riksdagen.se/dokument/GT10454/text</ref>
          <ref type="dokument_url_html">http://data.riksdagen.se/dokument/GT10454</ref>
          <ref type="dokumentstatus_url_xml">http://data.riksdagen.se/dokumentstatus/GT10454</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <persName>Nina Lundström</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GredWugr7uataT9jrebsDz" corresp="i-D6V9ti7ETxin1WbJjDaShE">
          <date when="2006-05-22"/>
        </correspAction>
        <correspAction type="received" xml:id="i-NtmsubXEFPJUrCPuri7xXV" corresp="i-GFJcxAB9fyzG2VN1HakscJ">
          <date when="2006-05-24"/>
        </correspAction>
        <correspAction type="answered" xml:id="i-GMNK8RxPoQMiSsNMeHWSu">
          <date when="2006-06-12"/>
        </correspAction>
        <correspAction type="answered" xml:id="i-JBeExXFELpqAdmgQn527mg" corresp="i-GFJcxAB9fyzG2VN1HakscJ">
          <date when="2006-06-12"/>
        </correspAction>
        <correspContext corresp="i-JBeExXFELpqAdmgQn527mg">
          <ref type="record" target="prot-200506--139">Riksdagens protokoll 2005/06:139 Måndagen den 12 juni</ref>
          <ref type="recordSection" target="unsetDivId">3 § Svar på interpellation 2005/06:454 om byggbranschen och boendeutveckling</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-54NQ3298Xyf84p7hRQrmUu">
            None Byggbranschen och boendeutveckling None None
          </p>
        </div>
        <div type="ipqSubmissionInfo">
          <p xml:id="i-C1epeZjd7HkbBHkmkwBVBT">
            den 22 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MSaK4MDPwYX4UYty7b9jvf">
            En stor fråga är hur det ska bli möjligt att utveckla boendeformer
            som ger hög kvalitet för konsumenten samtidigt som priset pressas.
            Den svenska byggmarknaden domineras av ett fåtal stora aktörer
            och enligt undersökningar är denna dominans en orsak till att
            priset för nyproduktion inte gått att pressa tillräckligt. Oligopolet
            är en faktor, men det finns självfallet också andra bidragande
            orsaker. En segdragen planprocess hindrar direkt mindre byggare
            att konkurrera om projekt. Långa överklagandeprocesser blir ett
            konkurrenshinder. Ett annat hinder för ökad konkurrens är sättet
            att göra affärer där till och med statliga aktörer lierar sig
            med de stora byggjättarna i partnerskap och utvecklingsbolag,
            det är något som andra aktörer ifrågasätter.
          </p>
          <p xml:id="i-U7YZn5ZuNMnRsxC5XqbCbX">
            Det är av stort värde att en planprocess sker så öppet som möjligt
            så att alla som känner sig berörda får delta med sina synpunkter.
            Det som skapar problem är när följden blir en långdragen överklagandeprocess.
            Utredningar har gjorts för att effektivisera planprocessen och
            tiden går utan att förslag har kommit från regeringen.
          </p>
          <p xml:id="i-Aa36K3i6FpeNGWQjUhRdDd">
            Överklaganden kommer inte bara från enskilda personer utan även
            från offentliga aktörer som Storstockholms Lokaltrafik. Offentliga
            aktörer, med andra prioriteringar än att få till stånd ökat bostadsbyggande,
            kan överklaga för att stoppa nyproduktion.
          </p>
          <p xml:id="i-8ZJiH4jR38A9fj6iHfaTVB">
            Lunds tekniska högskola har granskat hur byggherrar och entreprenörer
            ser på planprocessen. Var femte byggherre eller entreprenör anges
            enligt undersökningen avstå från att delta i bostadsprojekt på
            grund av planprocessen. Var sjätte byggherre har avbrutit pågående
            projekt på grund av planrelaterade problem. Den osäkerhet som
            finns innebär att det är mycket svårt att veta när ett projekt
            är redo för byggstart. Stora aktörer garderar sig genom att köra
            flera projekt samtidigt.
          </p>
          <p xml:id="i-8sV1jjcF8Kc6rotBvBinbE">
            Detaljplaner blir alltmer detaljerade och ibland finns krav på
            nästintill färdiga ritningar som kostar ansenliga belopp. Det
            kan idag till och med uppstå ”förhandling” utifrån detaljplaner.
            Dessa pengar är helt bortkastade när planprocessen hakar upp sig
            eller till och med stoppas. Mindre företag har stora svårigheter
            med att bära dessa extrakostnader. Ytterst är det dessutom bostadskonsumenterna
            som får betala dyra processer.
          </p>
          <p xml:id="i-emGuC1mj5y4yjq3d6RRbt">
            Dagens dyrbara långa planprocesser kan endast hanteras av stora
            aktörer och konkurrensen på byggmarknaden hämmas därmed. Bostadsbyggandet
            begränsas och stoppas i många fall av en i dag orimlig planprocess.
            Specifikt drabbas förtätningsprojekt där man vill bygga mer i
            tätort. Ofta relativt små projekt som lämpar sig mycket väl för
            mindre aktörer.
          </p>
          <p xml:id="i-XZUALUpVKmyZf9r4gRcJD5">
            Överklagandeprocessen i PBL måste reformeras. Speciellt viktigt
            är det att begränsa handläggningstiderna. Kommunerna har en viktig
            roll genom planmonopolet och kan genom att planlägga mark i god
            tid underlätta för ökat bostadsbyggande. Men kommuner rår inte
            på lagstiftningen @ den måste ändras av riksdagen och initiativ
            till detta måste tas av regeringen.
          </p>
          <p xml:id="i-3D1oxHDLquJATqK6y7cAQa">
            Det är också viktigt att se över sakägarkretsen, vilka som rimligen
            kan anses vara direkt berörda av åtgärden och därmed ha rätt att
            överklaga själva sakinnehållet.
          </p>
          <p xml:id="i-Qm1sLWEyyQ1EkuJqeWQPPr">
            Ett annat sätt att pressa priser är att fler aktörer blir skickligare
            på upphandlingar av bland annat byggmaterial. I dag förekommer
            påslag som kan fördyra betydligt.
          </p>
          <p xml:id="i-EnHMwYh8r4gn8PPdAhvxvy">
            Bostädernas utformning och planering påverkar även vad det sedan
            kostar att bo. I andra länder kan man köpa bostäder helt utan
            inredning. Konsumenten bestämmer helt själv hela inredningen och
            kvaliteten på den. Detta gäller specifikt ägda bostäder i flerbostadshus.
            På så sätt slipper man ifrån alla påslag som görs på material
            och arbete och dessutom kan man själv påverka kvaliteten. Hyresgäster
            borde ges ökade möjligheter att påverka önskad standard genom
            till- och frånval. Regeringen har dock inte lagt förslag för hyresrätter
            trots utredningar och önskemål från Hyresgästföreningen, Sabo
            och Fastighetsägarna. Utomlands kan man se hur hyresrätten ges
            bättre förutsättningar genom att man mixar upplåtelseformer på
            kvarters- eller fastighetsnivå.
          </p>
        </div>
        <div type="ipQuestion">
          <p xml:id="i-5Ddy361g3niZHKRkFW2ysw">
            Med anledning av detta vill jag fråga Samhällsbyggnadsminister
            Mona Sahlin om följande:
            <list rend="ordered">
              <item>
                1. Vilka åtgärder avser samhällsbyggnadsministern att vidta för
                att öka konkurrensen inom byggbranschen samt skapa förutsättningar
                för små och nya aktörer på den svenska byggmarknaden?
              </item>
              <item>
                2. Vilka åtgärder avser samhällsbyggnadsministern attvidta för
                att få effektivare överklagandeprocesser, och i så fall när?
              </item>
              <item>
                3. Vilka åtgärder avser samhällsbyggnadsministern att vidta för
                att onödiga överklaganden ska förebyggas som idag leder till stoppat
                bostadsbyggande?
              </item>
              <item>
                4. Vilka åtgärder avser samhällsbyggnadsministern att vidta för
                att till- och frånval ska bli möjligt för hyresrätter?
              </item>
              <item>
                5. Vilka åtgärder avser samhällsbyggnadsministern att vidta för
                att det ska bli möjligt för konsumenter att välja boende med och
                utan inredning och därigenom kunna påverka både pris och inredning?
              </item>
              <item>
                6. Vilka åtgärder avser samhällsbyggnadsministern att vidta för
                att det ska bli möjligt att blanda upplåtelseformer i samma kvarter
                eller byggnad?
              </item>
            </list>
          </p>
        </div>
      </div>
    </body>
  </text>
</TEI>
