<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0473">
  <teiHeader>
    <fileDesc>
      <titleStmt>
        <title>Klargörande av omständigheterna kring Estonias förlisning</title>
        <author>Ångström, Lars (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Klargörande av omständigheterna kring Estonias förlisning till Sahlin, Mona (s) - Samhällsbyggnadsminister om Klargörande av omständigheterna kring Estonias förlisning</title>
          <idno type="rdwebb">GT10473</idno>
          <ref type="dokument_url_text">http://data.riksdagen.se/dokument/GT10473/text</ref>
          <ref type="dokument_url_html">http://data.riksdagen.se/dokument/GT10473</ref>
          <ref type="dokumentstatus_url_xml">http://data.riksdagen.se/dokumentstatus/GT10473</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RYmzRLEx8QvF7KzEiVDL2U</idno>
            <persName>Lars Ångström</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RHqV2CXrPJTgNN4UVcdnjB" corresp="i-RYmzRLEx8QvF7KzEiVDL2U">
          <date when="2006-05-22"/>
        </correspAction>
        <correspAction type="received" xml:id="i-WAgjZJvfvyvrN6tbF6S4Yt" corresp="i-GFJcxAB9fyzG2VN1HakscJ">
          <date when="2006-05-24"/>
        </correspAction>
        <correspAction type="answered" xml:id="i-Aeq4RCYUugxAc92dnc6AJN" corresp="i-GFJcxAB9fyzG2VN1HakscJ">
          <date when="2006-06-12"/>
        </correspAction>
        <correspContext corresp="i-Aeq4RCYUugxAc92dnc6AJN">
          <ref type="record" target="prot-200506--139">Riksdagens protokoll 2005/06:139 Måndagen den 12 juni</ref>
          <ref type="recordSection" target="unsetDivId">6 § Svar på interpellationerna 2005/06:456 om andra utförda dykningar på Estonia år 1994 än haverikommissionens egna och 473 om klargörande av omständigheterna kring Estonias förlisning</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-W5UCiu1MYxPpJSaqtLesUD">
            None Klargörande av omständigheterna kring Estonias förlisning
            None None
          </p>
        </div>
        <div type="ipqSubmissionInfo">
          <p xml:id="i-Fud37ojVwbRwA6kCwuYgDW">
            den 22 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KMBG32fnkvMTFMwNckfrkR">
            Trots att informationen om avtalet mellan ÖB och tullen som möjliggjorde
            frakt av militärt material på Estonia fanns inom Regeringskansliet
            och trots att den svenska Försvarsmakten utnyttjade Estonia för
            frakt av militärt materiel, var det aldrig någon som informerade
            den internationella haveriutredningen av Estonias förlisning om
            detta faktum. I stället viftades uppgifter om militära laster
            på Estonia bort i debatten som konspirationsteorier.
          </p>
          <p xml:id="i-7Gid8vUtnpZSq8XUEFSQ2g">
            Enligt flera källor har den svenska Försvarsmakten också medverkat
            i aktiviteter vid Estonias vrak omedelbart efter förlisningen
            som inte nämns i haveriutredningen. Bland annat ska marinens specialfartyg
            Urd ha gått ut till förlisningsplatsen och det genomfördes dykoperationer
            på vraket. Uppgifterna har bland annat lämnats av fartygets kapten,
            den framlidne Birger Lehre, till andra försvarsmaktsanställda.
          </p>
          <p xml:id="i-TH5nuHorGkGg3TXrA412dk">
            När den estniska statsåklagaren Margus Kurm, som på den estniske
            regeringens uppdrag leder en utredning om omständigheterna kring
            Estonias förlisning, ville ställa frågor till Urds dåvarande dykchef
            Mikael Gustavsson vägrade han träffa Kurm.
          </p>
          <p xml:id="i-HmhPYc68puif8pd7cCqjVq">
            Sjöfartsverket som ansvarade för flera av de dykningar som genomfördes
            på Estonia belade dykarna med tystnadsplikt. De skulle aldrig
            få berätta om vad de såg under sitt arbete på Estonia. När den
            estniska statsåklagaren bad Sjöfartsverket om att få träffa dykarna
            och att dessa skulle frias från sin tystnadsplikt i samtal med
            honom vägrade Sjöfartsverket gå med på detta.
          </p>
          <p xml:id="i-UBq59p4V6Udcq8G8YyTCNX">
            Samtidigt har det på den internationella oberoende faktagruppens
            hemsida lagts ut filmmaterial taget vid de officiella dykningarna,
            filmmaterial som visar att man, tvärtemot vad haveriutredningen
            vill påskina, varit inne på lastdäcket med dykare. Enligt IFG
            visar dessa bilder sprängskador inne på lastdäcket. Dessa sprängskador
            är på ställen som inte utgör fartygets skrov och torde därmed
            inte ha något med sjunkförloppet att göra. Enligt bildanalysen
            så har de tillkommit efter det att fartyget gått till botten.
          </p>
          <p xml:id="i-2BN7jiC2d6WQniVCaZKvcC">
            Samma analys av bildmaterialet görs av en tysk expertgrupp som
            arbetat på Meyer Werfts uppdrag. Platsen för sprängskadorna anges
            vara den plats där fästanordningar för bogvisirets hydralik och
            ombordkörningsrampens fästen finns. Den estniska regeringens delrapport
            som presenterades i mars 2006 slår också fast att haveriutredningen
            underlät att i tillräcklig omfattning undersöka möjligheterna
            av en sprängning ombord på Estonia.
          </p>
          <p xml:id="i-MfrocFEDkrBZd57fJ1oPP">
            Den enda undersökning som genomförts när det gäller sprängskador
            har gjorts på det upplockade bogvisiret av den finländska polisen.
            De uppger själva i sin rapport att undersökningen var begränsad
            till bara de mest vanligt förekommande sprängämnena. Någon metallurgisk
            analys genomfördes till exempel inte. Efter att analyserna gjordes
            i Finland har också andra och avsevärt mycket bättre metoder för
            sådana undersökningar tagits fram.
          </p>
          <p xml:id="i-GUhSwphpw9xBvb27Eivk7s">
            Då bogvisiret i dag står i säkert förvar på Musköbasen skulle
            det vara tämligen enkelt att låta ett internationellt oberoende
            forskningsinstitut genomföra metallurgiska- och andra analyser.
            Mot bakgrund av uppgifterna om var någonstans sprängningar ska
            ha genomförts är det också enkelt att låta undersöka de relevanta
            delarna av bogvisiret och bogvisirets fästanordningar som satt
            kvar på bogvisiret då det togs upp ur havet. På samma sätt skulle
            det vara såväl enkelt som billigt att med en robotkamera låta
            undersöka de relevanta delarna alldeles innanför ombordkörningsrampen.
            Fartygsvraket ligger så lättillgängligt och grunt att om det ställts
            på högkant skulle över halva fartyget sticka upp ovanför vattenytan.
          </p>
          <p xml:id="i-Tzg7VgPCg3afxrXm6mRZK3">
            Ett tydligt filmmaterial av utrymmet alldeles innanför ombordkörningsrampen,
            taget under full öppenhet och insyn av oberoende sakkunniga, tillsammans
            med metallurgiska analyser av speciella delar av bogvisiret och
            dess fästanordningar skulle kunna bekräfta eller avföra uppgifterna
            om sprängning ombord på Estonia.
          </p>
          <p xml:id="i-B8p1vcthMsyTBAZu3DdjeB">
            Vad avser statsrådet Mona Sahlin att vidta för åtgärder för att
            sådana undersökningar ska kunna genomföras?
          </p>
        </div>
      </div>
    </body>
  </text>
</TEI>
