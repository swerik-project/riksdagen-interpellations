<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0476">
  <teiHeader>
    <fileDesc>
      <titleStmt>
        <title>Våld och stereotypa könsroller</title>
        <author>Hellquist, Solveig (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Våld och stereotypa könsroller till Andnor, Berit (s) - Socialminister om Våld och stereotypa könsroller</title>
          <idno type="rdwebb">GT10476</idno>
          <ref type="dokument_url_text">http://data.riksdagen.se/dokument/GT10476/text</ref>
          <ref type="dokument_url_html">http://data.riksdagen.se/dokument/GT10476</ref>
          <ref type="dokumentstatus_url_xml">http://data.riksdagen.se/dokumentstatus/GT10476</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BoRLrCqi4prCw3N11EyJPF</idno>
            <persName>Solveig Hellquist</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <persName>Berit Andnor</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4AqrpZ4SXbxKgxvj7AJ9jy" corresp="i-BoRLrCqi4prCw3N11EyJPF">
          <date when="2006-05-22"/>
        </correspAction>
        <correspAction type="received" xml:id="i-49Ev1jMssuQWfPmN65XC5V" corresp="i-LdbVtbdPx3MQxR6GEgCqax">
          <date when="2006-05-24"/>
        </correspAction>
        <correspAction type="answered" xml:id="i-T94KEoPY99wViDgHpbPN1R" corresp="i-V19ff9MeDZhTGpv5xEprbu">
          <date when="2006-06-12"/>
        </correspAction>
        <correspContext corresp="i-T94KEoPY99wViDgHpbPN1R">
          <ref type="record" target="prot-200506--139">Riksdagens protokoll 2005/06:139 Måndagen den 12 juni</ref>
          <ref type="recordSection" target="unsetDivId">8 § Svar på interpellation 2005/06:476 om våld och stereotypa könsroller</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Q5xYsFoqgeDA28URjs7pZe">
            None Våld och stereotypa könsroller None None
          </p>
        </div>
        <div type="ipqSubmissionInfo">
          <p xml:id="i-4nEA9mvaGrmMKnwkGLhK84">
            den 22 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9cr38osWqBh5G65S8HHhBP">
            Det är dags att beskriva våldet och pornografins utbredning på
            Internet och i andra medier och behovet att mobilisera samhället
            mot våld och stereotypa könsroller.
          </p>
          <p xml:id="i-Mf1WzqiRhuKBCP3KHExMpp">
            Många i Sverige upplever i dag att våldet har ökat och blivit
            allt grövre. Våldet i samhället kan ha sin grund i exempelvis
            utanförskap, frånvarande föräldrar, brist på förebilder, misslyckad
            skolgång, arbetslöshet eller missbruk. En annan tänkbar orsak
            som diskuteras alltför sällan är vilken roll medier, Internet
            och dataspel med mera har när det gäller könsroller, attityder
            till våld och dagens våldsutveckling.
          </p>
          <p xml:id="i-17B3B1Ut17EF8hVXoctJH">
            Barnpornografi finns på Internet, och härvorna har också varit
            många under årens lopp. Ett växande problem är till exempel att
            barn och ungdomar kommer i kontakt med vuxna på Internet som söker
            sexuella kontakter med barn eller ofredar dem sexuellt. I värsta
            fall leder kontakten via nätet till möten med barnet i verkligheten.
            Det finns exempel på att kontakter som börjat via Internet har
            lett till övergrepp mot barn. Ungdomar, framför allt flickor,
            är aningslösa och lägger ut lättklädda bilder på Internet på sig
            själva. Bilderna kan laddas ned och sparas av andra och användas
            i helt andra och nya sammanhang. Vi vet också att män, både yngre
            och äldre, får kontakt med unga flickor via Internet.
          </p>
          <p xml:id="i-LKwYioG9t24qvS7RJAbyoK">
            Pornografin flödar på nätet och riskerar att legitimera bruket
            av den. Nätpornografi är både billigare och diskretare än att
            köpa porrtidningar i kiosken. Vår kultur verkar ha gått från sexualfientlighet
            till porrbesatthet, som någon uttryckte det. Pornografin skildrar
            ofta sexuella handlingar där en part, oftast en kvinna eller ett
            barn, förnedras, objektifieras eller brutaliseras. Porr har blivit
            modell för hur unga flickor klär sig. Att unga flickor kallas
            horor i skolan kan ses som ett uttryck för den skeva syn på sex
            som förmedlas i pornografi.
          </p>
          <p xml:id="i-XzNaH9abYQiTJ6XzDfQec5">
            Många försvarar porren av olika skäl @ dels som ett försvar för
            tryckfriheten, dels för att öppenhet är bättre än den slutenhet
            som rådde förr. Det anses också svårt att sätta gränser mellan
            porr och erotik. Men producenterna av pornografin utnyttjar i
            praktiken våra demokratiska friheter på ett cyniskt och inhumant
            sätt. Konsekvenser vi ser är till exempel den växande slavhandeln
            där fattiga kvinnor och barn från andra delar av världen behandlas
            som varor i hela sexindustrin. Det borde vara skäl nog att ta
            avstånd från pornografin och bekämpa den.
          </p>
          <p xml:id="i-DfNKmBAmTMMoNsrUNAvoYe">
            Hur reklamen påverkar människor diskuteras oftare än mediernas
            och Internets påverkan. När det gäller reklam krävs förbud och
            tydliga gränser för vad som ska vara tillåtet. Det finns förbud
            mot reklam för alkoholdrycker som är starkare än 15 %, begränsningar
            i marknadsföringen av tobak, mot sexistisk och könsdiskriminerande
            reklam samt förbud mot reklam som riktar sig mot barn. Frågan
            är om vi silar mygg och sväljer kameler. Därför är det viktigt
            att samhället vidtar åtgärder för att samla in information och
            kunskaper om till exempel mediernas och Internets eventuella inflytande
            vad gäller attityder till våld och dagens våldsutveckling liksom
            synen på könsroller.
          </p>
          <p xml:id="i-RabeQG8ZnrvYwCtyZQ6W5Z">
            Det finns i dag barn som också är storkonsumenter av tv-program
            i hemmet. Eftersom kanalerna är många har barn tillgång till våld
            eller grovt våld när som helst på dygnet. I hemmet råder inte
            Biografbyråns åldersgränser. Det finns beräkningar att en 15-åring
            i genomsnitt har sett hundratusen scener med mord och andra övergrepp.
            Frågan är hur barn som lever i en otrygg hemmiljö med liten kontakt
            med föräldrar, brist på fostran och normer och utan andra sysselsättningar
            påverkas av detta. Redan den 23 april 1989 skriver en domare och
            före detta utredare vid Kabelnämnden i Dagens Nyheter: ”Som domare
            har jag dömt många våldsfixerade tonårspojkar för hänsynslösa
            våldsbrott. De har alla varit storkonsumenter av våldsfilmer.
            För mig är sambandet klart.” Han fortsätter: ”Utvecklingen är
            oerhört skrämmande. Vi håller på att skaffa oss en hel generation
            människor med ett nytt ideologiskt tänkande, där våld är ett naturligt
            inslag. Jag har i mitt yrke mött många skadade tonårspojkar. För
            dem är det inget konstigt att ’knacka en kärring’ eller att sparka
            och misshandla en liggande människa.”
          </p>
          <p xml:id="i-SUhtMeQnpsX14ZaPpgoKii">
            Det har gått 16 år sedan detta uttalande gjordes, och våldsutbudet
            har ökat vartefter sedan dess. Signaler kommer från förskolor
            och skolor om att barn inte känner respekt för vare sig kamrater
            eller vuxna och att många barn saknar förmåga till empati. Vissa
            hävdar med kraft att vi inte @ inte ens barnen @ påverkas av det
            vi ser på tv eller film. Hur kommer det sig då att företag och
            reklamfolk är beredda att betala stora summor för några sekunder
            i tv-rutan?
          </p>
          <p xml:id="i-5HXknCBZ8As8cbXGsgX8wi">
            Det är viktigt att barn och ungdomar tidigt får lära sig kritiskt
            tänkande. Det är dags att vuxenvärlden mobiliserar mot våld och
            stereotypa könsroller. Här har förskollärare, lärare, fritidsledare,
            föreningar och organisationer för vuxna och inte minst föräldrar
            ett stort ansvar i vardagen. Ansvaret innebär till exempel att
            vuxna samtalar och diskuterar med barn om vad barn tar del av
            via medier och Internet. Vuxna har här möjligheter att ifrågasätta
            och att skapa motbilder när det gäller budskap som har tydliga
            inslag av intolerans, rasism och stereotypa könsroller eller när
            fysiskt, psykiskt och sexuellt våld framställs som ett sätt att
            lösa konflikter på etcetera. Dessutom har vuxna möjligheter och
            ansvar att uppmuntra och visa på alternativa aktiviteter. Känner
            barn inte till att det finns alternativ har de heller ingen valfrihet.
            För mycket tv-tittande och sittande framför datorer leder också
            till ökad ohälsa bland barn. Bara detta är ett skäl till att uppmuntra
            andra sysselsättningar.
          </p>
          <p xml:id="i-MqjXVoUXM5XHmLneSfr2JR">
            Det är viktigt att få fördjupad kunskap om hur tv- och Internetanvändning
            påverkar barn i dag. De som har daglig kontakt med barn inom skola
            och barnomsorg har i många fall goda kunskaper om hur det förhåller
            sig. Utan samlad kunskap är det svårt att möta eventuella problem
            och hitta strategier för ett framgångsrikt arbete i framtiden.
            Det är dags för en kampanj mot våldet och mot de bilder av män
            och kvinnor som förmedlas.
          </p>
          <p xml:id="i-RAwXmZymnGJUkjStPGSgsV">
            Som liberal är jag mot förbud och censur. Som liberal är jag
            för opinionsbildning och erbjudande av alternativa sysselsättningar.
          </p>
        </div>
        <div type="ipQuestion">
          <p xml:id="i-6P1sSy5VgeiJ4KNRqyscoa">
            Mina frågor till statsrådet är följande:
            <list rend="ordered">
              <item>
                1. Vilka åtgärder tänker statsrådet vidta för att kunskaperna
                om hur våldet i medierna eventuellt påverkar barn och ungdomar
                ska öka?
              </item>
              <item>
                2. Vilka åtgärder tänker statsrådet vidta för att kunskaperna
                om pornografins roll vad gäller jämställdhet och stereotypa könsroller
                ska öka?
              </item>
              <item>
                3. Vilka åtgärder är statsrådet beredd att vidta för att opinionsbildning
                genom utbildning och information om våld och pornografi i media,
                i spel och på Internet ska bli möjlig?
              </item>
              <item>
                4. Vilka åtgärder tänker statsrådet vidta för att klarlägga skillnaden
                hur barn påverkas av reklamfilmer respektive vålds- och pornografiska
                filmer?
              </item>
            </list>
          </p>
        </div>
      </div>
    </body>
  </text>
</TEI>
