<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0192">
  <teiHeader>
    <fileDesc>
      <titleStmt>
        <title>Strandskydd</title>
        <author>Johansson, Bengt-Anders (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Strandskydd till Sommestad, Lena (s) - Statsråd om Strandskydd</title>
          <idno type="rdwebb">GT10192</idno>
          <ref type="dokument_url_text">http://data.riksdagen.se/dokument/GT10192/text</ref>
          <ref type="dokument_url_html">http://data.riksdagen.se/dokument/GT10192</ref>
          <ref type="dokumentstatus_url_xml">http://data.riksdagen.se/dokumentstatus/GT10192</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P2x4fiHNXrW2XTzJZRJeJJ</idno>
            <persName>Bengt-Anders Johansson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-NsCY7x5BetBEHtFbkD5GTJ" corresp="i-P2x4fiHNXrW2XTzJZRJeJJ">
          <date when="2006-01-12"/>
        </correspAction>
        <correspAction type="received" xml:id="i-QB8bnfKgkGGdEiXokKNAAR" corresp="i-4f2bAEUboRxqAf7W8Ybmzm">
          <date when="2006-01-17"/>
        </correspAction>
        <correspAction type="answered" xml:id="i-4Qgd6BigAy1yxKAAR5BPvT" corresp="i-4f2bAEUboRxqAf7W8Ybmzm">
          <date when="2006-01-24"/>
        </correspAction>
        <correspContext corresp="i-4Qgd6BigAy1yxKAAR5BPvT">
          <ref type="record" target="prot-200506--060">Riksdagens protokoll 2005/06:60 Tisdagen den 24 januari</ref>
          <ref type="recordSection" target="unsetDivId">10 § Svar på interpellation 2005/06:192 om strandskydd</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4BSSDA7sC9tzeRqPK1JX5C">
            None Strandskydd None None
          </p>
        </div>
        <div type="ipqSubmissionInfo">
          <p xml:id="i-XsnYaNRfsB2X77K3aDQ82R">
            den 12 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PkrDzQ6YLGNoEisujxSGDy">
            Miljöministern utlovade i en interpellationsdebatt med undertecknad
            i december 2004 att ett förslag med nya regler för strandskydd
            skulle läggas på riksdagens bord våren 2006. Enligt uppgift är
            departementet framme vid någon form av sluthantering av en proposition
            i frågan.
          </p>
          <p xml:id="i-MHR6GDPJHBnhPTyDvkncCi">
            Uppenbarligen drivs departementet av tidsnöd eftersom en tydlig
            nonchalans gentemot remissinstanserna visades strax före årsskiftet
            2005. När man från departementet skickar ut remissunderlaget den
            2 december 2005 och samtidigt bjuder in till hearing den 16 december
            med ett slutligt remissvarsdatum den 23 december är det inte annat
            än ren arrogans. Uppslutningen vid hearingen visade också det
            orimliga i att inbjuda till hearing med kort varsel en vecka före
            jul.
          </p>
          <p xml:id="i-5hQfzzsm4WaYMgw8WKdyd7">
            Miljö- och samhällsbyggnadsdepartement har reviderat förslaget
            till differentierat strandskydd som föreslås i Ett förnyat strandskydd(Ds
            2005:23). I stället för att differentiera strandskyddet enligt
            begreppet "god tillgång på inlandsstränder" ska ett glesbygdsutvecklingsperspektiv
            användas.
          </p>
          <p xml:id="i-SBsHqu4oBqNDGC814m9xKP">
            Förslaget innebär att det ska finnas utökade möjligheter att
            få dispens från strandskyddet eller att upphäva strandskyddet
            inom detaljplan i områden för glesbygdsutveckling. Kriterierna
            för ett sådant område läggs fast i förslaget till lagtext.
          </p>
          <p xml:id="i-BoGvvrxfJwnrogmqK8uvwX">
            Ett av kriterierna anger att ett sådant område ska vara glest
            bebyggt. Vad som anses som glest bebyggt eller glesbygd är däremot
            inte särskilt klarläggande. En diskussion förs i förslaget om
            flera olika sätt att bedöma vad som är glesbygd, vart och ett
            med olika utgångspunkter och användningsområden. Den gemensamma
            nämnaren är att sätten inte har haft till syfte att bedöma behovet
            av bebyggelseutveckling kontra strandskydd. För många kommuner
            innebär de olika sätten helt skilda utfall om huruvida kommunen
            eller delar av kommunen kan tänkas utgöra glesbygd. Jordförvärvsförordningen
            pekar otvivelaktigt ut ett antal församlingar i kommunen som glesbygd
            medan Glesbygdsverkets definition om restid till närmaste större
            tätort troligen diskvalificerar kommunen i sin helhet.
          </p>
          <p xml:id="i-D6JstCwHNZ8fowpc3TXtm5">
            Totalt sett visar detta bara på att någon allmän definition inte
            är användbar i detta fall. Det är knappast möjligt att skapa en
            enda enhetlig definition över vad som är glesbygd eller glest
            bebyggt område. I detta fall är det inte säkert att en generell
            avgränsning överhuvudtaget ska användas.
          </p>
          <p xml:id="i-PbovzmXUdJjGK8A1vVys8f">
            Vad som är glest bebyggt bör bedömas i ett lokalt eller regionalt
            perspektiv då förhållandena är skilda inom landet. Det kan innebära
            att behoven att nyttja stränder för bebyggelseutveckling är lika
            angelägna i landsdelar utanför Norrlands inland.
          </p>
          <p xml:id="i-UprvLfyJoDtpc6vsHTt3db">
            Det är minst lika viktigt att se på befolkningsutveckling som
            på glesbygdskriterier. Områden som har haft vikande trend när
            det gäller befolkning och sviktande arbetsmarknad och serviceutbud
            men som i dagsläget inte uppfyller glesbygdkriterier kan ha lika
            stort behov av regional utveckling. Uppfyller sådana områden andra
            kriterier, som tillgång på fria stränder, bör dessa också kunna
            komma i fråga för både bostadsbebyggelse och andra anläggningar
            för lokal utveckling.
          </p>
          <p xml:id="i-tX5k91ztYuG8y6Wy9Cf7f">
            Förslaget med utpekande av områden för glesbygdsutveckling innebär
            en process som i mångt och mycket liknar översiktsplaneprocessen.
            Kommuner konstaterar att man återigen skapar dubbla processer,
            samråd och prövningar vilket är mycket olyckligt.
          </p>
          <p xml:id="i-JobMsWw2pMAVC6Vw3KCYk2">
            Det borde vara möjligt att använda översiktsplaneprocesssen som
            instrument för att ge underlag för ett särskilt beslut om områden
            för glesbygdsutveckling. Det borde ligga i linje med andra strävanden
            att samordna miljöbalken och plan- och bygglagen. Det är inte
            rimligt att förändringen av strandskyddslagstiftningen ska ligga
            utanför alla andra ansträngningar att få en enhetlig och effektiv
            prövning.
          </p>
          <p xml:id="i-hvYUy2E8wjCKF58sqroz6">
            Strandskyddslagen kommer även fortsättningsvis i princip att
            förhindra byggande utmed stränder och vattendrag. Från detta kan
            ibland ges dispens. Enligt mitt grundläggande synsätt är detta
            förfarande inte acceptabelt. Jag vill i stället byta perspektiv.
            Det ska vara fritt att bygga vid stränder, medan byggförbud ska
            kunna meddelas för särskilt skyddsvärda områden.
          </p>
        </div>
        <div type="ipQuestion">
          <p xml:id="i-9J8Y6ArPCFkRd8YVcePHtA">
            Med ovanstående beskrivning som grund vill jag ställa följande
            frågor till statsrådet:
            <list rend="ordered">
              <item>
                1. Vilka åtgärder avser statsrådet att vidta för att ge rimlig
                tid för en kommunal remissbehandling?
              </item>
              <item>
                2. Vilka åtgärder avser statsrådet att vidta för att minska trubbigheten
                vid tillämpning av glesbygdsbegreppet när det gäller bebyggelse
                i strandnära lägen?
              </item>
              <item>
                3 Vilka åtgärder avser statsrådet att vidta för att kommunerna
                ska kunna hantera strandskyddet inom den normala översiktsplaneringen?
              </item>
              <item>
                4 Vilka åtgärder avser statsrådet att vidta för att vända på
                perspektiven så att all strandnära mark ska betraktas som byggbar
                och att mark kan undantas genom införande av strandskydd?
              </item>
            </list>
          </p>
        </div>
      </div>
    </body>
  </text>
</TEI>
