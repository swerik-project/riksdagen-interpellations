<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0432">
  <teiHeader>
    <fileDesc>
      <titleStmt>
        <title>Valfrihet inom barnomsorgen</title>
        <author>Larsson, Maria (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Valfrihet inom barnomsorgen till Hallengren, Lena (s) - Statsråd om Valfrihet inom barnomsorgen</title>
          <idno type="rdwebb">GT10432</idno>
          <ref type="dokument_url_text">http://data.riksdagen.se/dokument/GT10432/text</ref>
          <ref type="dokument_url_html">http://data.riksdagen.se/dokument/GT10432</ref>
          <ref type="dokumentstatus_url_xml">http://data.riksdagen.se/dokumentstatus/GT10432</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-FNEp1WNaiqDL7h1T7ojkir" corresp="i-SKjAmNScZ7eZ3a8Xy1J8hs">
          <date when="2006-05-19"/>
        </correspAction>
        <correspAction type="received" xml:id="i-CKuasSY9hLN6GUB4vqUpZn" corresp="i-HxcQkHC9fDSzkJWgvdhDEF">
          <date when="2006-05-19"/>
        </correspAction>
        <correspAction type="answered" xml:id="i-X2LkmS17emxiGSve1H7sy5" corresp="i-HxcQkHC9fDSzkJWgvdhDEF">
          <date when="2006-06-12"/>
        </correspAction>
        <correspContext corresp="i-X2LkmS17emxiGSve1H7sy5">
          <ref type="record" target="prot-200506--139">Riksdagens protokoll 2005/06:139 Måndagen den 12 juni</ref>
          <ref type="recordSection" target="unsetDivId">21 § Svar på interpellation 2005/06:432 om valfrihet inom barnomsorgen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KhyqAYa4rNtL5X3NxvxHSP">
            None Valfrihet inom barnomsorgen None None
          </p>
        </div>
        <div type="ipqSubmissionInfo">
          <p xml:id="i-QpKufEZLb86kmzaTtb7QH7">
            den 19 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PsBtX6Z9zcQb7iqaBjt9Wz">
            I dag finns flera frivilligorganisationer vars ambition och huvudsyfte
            är att skapa mer tid tillsammans för föräldrar och barn. Hemmaföräldrar,
            HARO, Barnens Rätt Till Föräldrars Tid, är bara några av de organiserade
            röster som höjts. Nu sprids även Föräldraupproret i landets kommuner;
            föräldrar gör namninsamlingar, marscherar på första maj, deltar
            i aktioner och försöker på många platser väcka opinion i en för
            dem livsviktig fråga, nämligen den som handlar om deras barns
            välbefinnande.
          </p>
          <p xml:id="i-GQe6VRpJUCntGpn5G1XgEF">
            I flera kommuner finner vi exempel på föräldrar och kommunpolitiker
            som försöker kringgå den lagstiftning vilken kraftigt begränsar
            valfriheten inom barnomsorgen. Den så kallade Nackamodellen är
            kanske det allra mest kända exemplet, men liknande försök finns
            på fler platser, som exempelvis Uppsala och Knivsta. Enligt en
            nyligen genomförd Sifoundersökning finns dock anledning att tro
            att än fler föräldrar skulle välja att vara hemma längre om ekonomisk
            möjlighet förelåg. Undersökningen som genomfördes under perioden
            18@20 april, påvisar att 64 % anser att samhället ska göra det
            ekonomiskt möjligt för föräldrar att vara hemma med sina barn
            tills de är fyra år. Än mer positiva än genomsnittet, är Hallengrens
            egna väljare, där 65 % stöder förslaget. Bland LO-medlemmarna
            tyckte hela 76 % att så skulle ske.
          </p>
          <p xml:id="i-VC8KMWFCpEE2tMuCwH5aox">
            Många frivilligorganisationer har fångat upp dessa, stundtals
            politiskt och medialt marginaliserade grupper, och försöker gentemot
            beslutsfattarna föra deras talan. Som ett led i ambitionen att
            föra dialog med politikerna har nätverket Hemmaföräldrar skickat
            ett brev med nio frågor till förskoleminister Lena Hallengren.
            I sitt brev har man bland annat frågat varför förskoleminister
            Hallengren påstår att de som vill ha mer flexibla barnomsorgslösningar
            inte är speciellt många, detta när Föräldraupproret samlat in
            över 50 000 namnunderskrifter. Man vill också få förklarat varför
            enbart de med höga inkomster ska ha möjlighet att välja när, och
            vid vilken ålder barnen ska placeras i förskoleverksamhet. De
            vill också veta varför Hallengren, som opinionsbildare och samhällsdebattör,
            förutsätter att en hemmavarande förälder oftast är en kvinna och
            så vidare
          </p>
          <p xml:id="i-HU2oNzPXvxhEMbKJgEjsvU">
            När Hemmaföräldrar fick sitt svar från Lena Hallengrens pressekreterare,
            ignorerades samtliga nio frågor. I stället löd svaret: ”Lena Hallengren
            hade gärna svarat på dina frågor om de hade varit formulerade
            på ett seriöst och professionellt sätt. Nu är de i vissa fall
            helt felaktiga och i andra fall insinuanta och Lena Hallengren
            gör därför bedömningen att hon inte har möjlighet att medverka.”
          </p>
          <p xml:id="i-WihVAb73muWM6sTGayeFMe">
            Detta är alltså det svar som ges medborgare vilka med befintliga
            demokratiska redskap försöker väcka opinion och söker få sina
            frågor besvarade: att de inte är seriösa och professionella.
          </p>
          <p xml:id="i-KBDyod6CVesbSVSGjCZmVa">
            Som politiker är vår uppgift att se till våra medborgares intressen.
            Att bland annat lyssna och besvara frågor, inte minst när de rör
            så omistliga områden som våra barn och deras välbefinnande. Med
            hänvisning till ovanstående vill jag fråga statsrådet:
          </p>
          <p xml:id="i-dzVgAd4ETKxJ4YxmxkiV5">
            Vad avser statsrådet att göra för de tusentals föräldrar vilka
            efterfrågar ekonomiskt stöd att stanna hemma längre med sina små
            barn?
          </p>
          <p xml:id="i-BkAKQ3gJ86zLArAY8cvkp9">
            Vad avser statsrådet att göra för att de föräldrar, vilka på
            olika sätt påtalar och efterfrågar mer flexibla barnomsorgsformer,
            ska erbjudas ett större och mer anpassningsbart omsorgsutbud?
          </p>
          <p xml:id="i-NYm7iuJYo4jLFxkShK8cGo">
            Vad avser statsrådet att göra för att de medborgare vilka söker
            svar från sina folkvalda representanter och företrädare ska bli
            respektfullt bemötta och få korrekta svar?
          </p>
        </div>
      </div>
    </body>
  </text>
</TEI>
