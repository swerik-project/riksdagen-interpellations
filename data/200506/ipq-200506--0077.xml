<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0077">
  <teiHeader>
    <fileDesc>
      <titleStmt>
        <title>Utjämningssystemet inom LSS</title>
        <author>Larsson, Maria (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utjämningssystemet inom LSS till Österberg, Sven-Erik (s) - Statsråd om Utjämningssystemet inom LSS</title>
          <idno type="rdwebb">GT1077</idno>
          <ref type="dokument_url_text">http://data.riksdagen.se/dokument/GT1077/text</ref>
          <ref type="dokument_url_html">http://data.riksdagen.se/dokument/GT1077</ref>
          <ref type="dokumentstatus_url_xml">http://data.riksdagen.se/dokumentstatus/GT1077</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-9fdWbFK67588CD12XaNZBq</idno>
            <persName>Sven-Erik Österberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9fdWbFK67588CD12XaNZBq</idno>
            <persName>Sven-Erik Österberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-EorRZiUhrhxCNeuAwZG8mX" corresp="i-SKjAmNScZ7eZ3a8Xy1J8hs">
          <date when="2005-10-28"/>
        </correspAction>
        <correspAction type="received" xml:id="i-JStwM49vN9XASqsbpWPPxR" corresp="i-9fdWbFK67588CD12XaNZBq">
          <date when="2005-11-07"/>
        </correspAction>
        <correspAction type="answered" xml:id="i-TRxHrhKsyZsbJ4PnW6rx3j" corresp="i-9fdWbFK67588CD12XaNZBq">
          <date when="2005-11-22"/>
        </correspAction>
        <correspContext corresp="i-TRxHrhKsyZsbJ4PnW6rx3j">
          <ref type="record" target="prot-200506--035">Riksdagens protokoll 2005/06:35 Tisdagen den 22 november</ref>
          <ref type="recordSection" target="unsetDivId">14 § Svar på interpellationerna 2005/06:77 och 108 om utjämningssystemet inom LSS</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XanQ7XZ6SYGfr5RWqS3TmL">
            None Utjämningssystemet inom LSS None None
          </p>
        </div>
        <div type="ipqSubmissionInfo">
          <p xml:id="i-91UoNRY1ZWeQR7vouyiYoz">
            den 28 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Cv4fyVneg9Hf81vzch1bpP">
            Den 1 januari 1994 trädde lagen om stöd och service till vissa
            funktionshindrade (LSS) i kraft. Lagen ger personer med utvecklingsstörning
            eller andra stora och varaktiga funktionshinder rätt till olika
            stöd- och serviceinsatser. I enlighet med bestämmelserna i LSS
            genomfördes en successiv överföring av huvudmannaskapet för insatserna
            enligt denna lag från landstingen till kommunerna. I de flesta
            länen skedde överföringen vid årsskiftet 1994/95 eller 1995/96.
          </p>
          <p xml:id="i-4YunAwcMyczT1uANYar1DK">
            Den ekonomiska regleringen i samband med huvudmannaskapsförändringarna
            gjordes genom skatteväxlingar mellan landsting och kommuner. I
            samtliga län där kommuner har tagit över verksamheten från landsting,
            har kommunerna sökt utjämna kostnadsskillnaderna mellan sig för
            den övertagna omsorgsverksamheten.
          </p>
          <p xml:id="i-3HSWhn13QdMm53DCKu1XQo">
            I samband med att huvudmannaskapet flyttades skapades därför
            länsvisa överenskommelser om så kallade mellankommunala utjämningssystem.
            Kostnaderna för verksamheten har varit ojämnt fördelade mellan
            kommunerna, något det bland annat finns historiska orsaker till.
            När landstingen var huvudmän för personer omfattade av den tidigare
            omsorgslagen, det vill säga utvecklingsstörda samt personer med
            barndomspsykos, skedde i vissa fall en koncentration av verksamheten
            till vissa kommuner.
          </p>
          <p xml:id="i-Dt2UCS2iQ2TTMK4j7jq8eg">
            I november 2003 fattade riksdagen därför beslut om att införa
            ett nationellt kostnadsutjämningssystem avseende verksamhet enligt
            LSS, vilket skulle ersätta det tidigare mellankommunala utjämningssystemet.
            Det nya systemet var avsett att införas successivt under åren
            2004@2008. Utöver de årliga omräkningar som görs inom utjämningssystemet
            ska regeringen, vid tidpunkt man själv bestämmer, göra omräkningar
            av vissa index. Detta ska göras för att kostnadsutjämningen ska
            bli så rättvis som möjligt mellan kommunerna. Sålunda har Statistiska
            centralbyrån fått regeringens uppdrag att räkna om koncentrations-
            respektive personalkostnadsindex. SCB redovisade den 1 oktober
            i år dessa preliminära beräkningar utifrån basåret 2004 inför
            nästa bidrags- och avgiftsår, avseende utjämning av LSS-kostnader
            mellan kommunerna. Med de beräkningar som gjordes blev några kommuner
            vinnare och andra förlorare, som vanligt är när system förändras
            och reformeras.
          </p>
          <p xml:id="i-4gQzaA7MLkzWruuwAK8iMn">
            Nu har emellertid regeringen övergett sin tidigare ståndpunkt
            och redan den 13 oktober i år beslutat att 2006 års index ska
            beräknas som genomsnitt av koncentrations- respektive personalkostnadsindex
            för 2002 och 2004. Förändringarna i systemet motiverades med ett
            behov av att jämka kostnadsförändringen och ”lindra effekterna”.
          </p>
          <p xml:id="i-762SZwUnAy1BxYmgGKtsof">
            I praktiken innebär dessa ”lindringar” att kommuner som Sävsjö
            i Jönköpings län inför nästa år förlorar 6 miljoner kronor vilket
            är ofantligt mycket pengar i en liten kommuns budget. Markaryds
            kommun i Kronobergs län förlorar 1,1 miljoner kronor, ett besked
            de nåddes av i mitten av oktober när större delen av deras budgetarbete
            redan var gjort. För Laholms kommun i Halland innebär de nya beräkningarna
            en minskad inkomst på 7,5 miljoner kronor, och för Hylte kommun
            12 miljoner kronor i försämring.
          </p>
          <p xml:id="i-EP73hNREssH2VddFSZMLfm">
            Dessa tvära kast åsidosätter all rimlig långsiktig planeringsmöjlighet
            för kommunerna. De har ingen möjlighet att kunna beräkna den kraftiga
            försämringen av ekonomin, utan har naturligtvis förväntat sig
            att uppgifter som tidigare lämnats ut som beräkningsunderlag varit
            korrekta och skulle stå fast.
          </p>
          <p xml:id="i-Qi5ySguXRHqBpMw6PR5EA7">
            I samband med att huvudmannaskapet flyttades har vissa kommuner
            också genomfört stora satsningar för att skapa god verksamhet
            för invånare med funktionshinder. I Markaryds kommun har man mellan
            åren 2003 och 2005 exempelvis startat dagverksamhet för vuxna
            med förvärvad hjärnskada, korttidsboende för barn och ungdomar,
            grundsärskola och gymnasiesärskola. Dessa verksamheter hade kommunen
            tidigare köpt från grannkommunerna, men för att höja kvaliteten
            för de funktionshindrade har målsättningen varit att tillhandahålla
            dessa verksamheter i boendekommunen. Helt naturligt har dessa
            satsningar inneburit ökade kostnader, vilket kommunen hittills
            förutsatt skulle regleras genom den av regeringen aviserade utjämningen.
          </p>
          <p xml:id="i-3iMyjTBE8qhJMGBkZnYmNW">
            Under innevarande år betalar Markaryds kommun 4 146 490 kr till
            utjämningssystemet. Genom de satsningar kommunen gjort för att
            bygga ut verksamheten skulle Markaryds kommun, enligt SCB:s preliminära
            beräkningar för år 2006, betala 3 314 070 kr i utjämning. Genom
            regeringens nya beslut tvingas kommunen i stället betala in 4
            418 760 kr till utjämningssystemet. Att en kommun som i enlighet
            med regeringens direktiv satsat på nya verksamheter inte kompenseras
            ekonomiskt utan får förhöjda kostnader genom nya regelbestämmelser
            är orimligt.
          </p>
          <p xml:id="i-LL3oQZo8Tc5UC8QBPt5zDT">
            Som ovan redovisats är de underlag på vilka besluten om kostnadsutjämning
            fattas inte bara bristfälliga utan också föränderliga. Resultaten
            blir orimliga och för enskilda och framför allt små kommuner ekonomiskt
            förödande. Tidigare har kommunerna trots detta haft möjlighet
            att överklaga Skatteverkets beslut om kostnadsutjämning, men nu
            vill regeringen inskränka denna rättighet (prop. 2005/06:7).
          </p>
          <p xml:id="i-QjBazCfnW2ayet6nMfVs6q">
            Vad ämnar statsrådet vidta för åtgärder för att förbättra kommunernas
            ekonomiska planeringsmöjligheter i samband med den nationella
            utjämningen av LSS?
          </p>
          <p xml:id="i-VCyFm2EDHwuLB3ZbX3JKfx">
            Vad ämnar statsrådet göra för att kommunerna ska få möjlighet
            till prövning i de fall där besluten om kostnadsutjämning varit
            bristfälliga och föränderliga?
          </p>
        </div>
      </div>
    </body>
  </text>
</TEI>
