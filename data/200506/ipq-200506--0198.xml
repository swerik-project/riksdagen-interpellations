<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0198">
  <teiHeader>
    <fileDesc>
      <titleStmt>
        <title>Återinförande av den lika kommunala rösträtten</title>
        <author>Andrén, Gunnar (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Återinförande av den lika kommunala rösträtten till Orback, Jens (s) - Statsråd om Återinförande av den lika kommunala rösträtten</title>
          <idno type="rdwebb">GT10198</idno>
          <ref type="dokument_url_text">http://data.riksdagen.se/dokument/GT10198/text</ref>
          <ref type="dokument_url_html">http://data.riksdagen.se/dokument/GT10198</ref>
          <ref type="dokumentstatus_url_xml">http://data.riksdagen.se/dokumentstatus/GT10198</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <persName>Gunnar Andrén</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-UEQA68w6PM78ttj4KfvgwE</idno>
            <persName>Jens Orback</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9fdWbFK67588CD12XaNZBq</idno>
            <persName>Sven-Erik Österberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-TPd1uE6zAKH8CkGTN5pP4u" corresp="i-XcAqMe3ntVBboWUxqACfz">
          <date when="2006-01-17"/>
        </correspAction>
        <correspAction type="answered" xml:id="i-HAxsqMaiTk8tXk8L3JAWid">
          <date when="2006-01-31"/>
        </correspAction>
        <correspAction type="received" xml:id="i-TuBMPLq4PaAVzFBvQDg1tB" corresp="i-UEQA68w6PM78ttj4KfvgwE">
          <date when="2006-01-17"/>
        </correspAction>
        <correspAction type="answered" xml:id="i-LoCPM2uYteJMnk6xvPpd7c" corresp="i-9fdWbFK67588CD12XaNZBq">
          <date when="2006-01-31"/>
        </correspAction>
        <correspContext corresp="i-LoCPM2uYteJMnk6xvPpd7c">
          <ref type="record" target="prot-200506--064">Riksdagens protokoll 2005/06:64 Tisdagen den 31 januari</ref>
          <ref type="recordSection" target="unsetDivId">9 § Svar på interpellation 2005/06:198 om återinförande av den lika kommunala rösträtten</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-44rKDspuXJqfzS3HJ3983T">
            None Återinförande av den lika kommunala rösträtten None None
          </p>
        </div>
        <div type="ipqSubmissionInfo">
          <p xml:id="i-L3P6FEBs6sUcrgsTrhZqar">
            den 17 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KtdFvHps64SFtKszUGTz2d">
            Liberaler och socialdemokrater gick för mer än hundra år sedan
            i bräschen för införande av allmän och lika rösträtt för envar
            svensk medborgare, kvinna som man, som uppnått den dåtida rösträttsåldern.
            Motståndet mot kvinnlig rösträtt var emellertid utbrett trots
            att båda partierna hade den reformen på sina program under många
            år. Den delen av rösträttsreformen fick beklagligt nog av strategiska
            skäl anstå till slutet av 1910-talet.
          </p>
          <p xml:id="i-KB2EL7DVLXJwY5WoRHr67A">
            Det kanske mest dramatiska, men samtidigt upprörande, exemplet
            på denna diskriminering utgörs av Selma Lagerlöf:
            <list rend="unordered">
              <item>
                &lt;![if !supportLists]&gt;- &lt;![endif]&gt;1909: Nobelpristagare i litteratur
              </item>
              <item>
                &lt;![if !supportLists]&gt;- &lt;![endif]&gt;1911: huvudtalare vid Internationella
                rösträttsorganisationens kongress i Stockholm
              </item>
              <item>
                &lt;![if !supportLists]&gt;- &lt;![endif]&gt;1913: ledamot av Svenska Akademien
              </item>
              <item>
                &lt;![if !supportLists]&gt;- &lt;![endif]&gt;1916: vald till ledamot av Östra
                Ämterviks kommunala beslutsförsamling
              </item>
              <item>
                &lt;![if !supportLists]&gt;- &lt;![endif]&gt;1920: fått rösträtt till Sveriges
                riksdag.
              </item>
            </list>
          </p>
          <p xml:id="i-C1zrf3aBuQuksRzGPW79w7">
            För just i dessa dagar hundra år sedan var den första svenska
            liberala ministären Karl Staaff (I) sysselsatt med att @ i skenet
            av unionsupplösningen och den folkomröstning som då ägt rum i
            Norge år 1905 med det intressanta valresultatet 368 208@184 för
            upplösningen av unionen med Sverige @ under ledning av "rösträttsministern"
            David Bergström utarbeta den proposition om allmän rösträtt för
            män som markerade en vändpunkt bort från kungligt envälde och
            mot svensk demokrati och parlamentarism.
          </p>
          <p xml:id="i-JmXkgTbRjWCDxjkvrNxwcz">
            Visserligen föll rösträttspropositionen och Staaff-ministären
            avgick i maj 1906, dock först sedan propositionen vunnit andra
            kammarens bifall med stöd av de 106 liberalerna och 13 socialdemokraterna
            efter 1905 års val men fallit i den konservativt dominerade första
            kammaren. Det var då som Staaff, sedan kung Oscar II vägrat bifalla
            sin statsministers krav på att få upplösa andra kammaren för att
            få saken prövad i val, för första @ men ingalunda sista @ gången
            med högburet huvud men för demokratins och parlamentarismens skull,
            tog sin hatt och gick.
          </p>
          <p xml:id="i-3jGasMzzvCn7D88YP8g8en">
            (Följden blev att riksdagen året därpå införde den omdiskuterade
            40-gradiga röstskalan på förslag av ministären Lindman [I].)
          </p>
          <p xml:id="i-VuwfeavSoFZSebwkinLKVi">
            I dag, den 3 januari 2006, införs trängselskatt på försök i Stockholms
            stad. Det finns många åsikter om hur beslutet kommit till, men
            det torde inte vara särskilt kontroversiellt att påstå att tillvägagångssättet
            har få motsvarigheter @ om ens någon @ och mer än annat präglas
            av ett underskott på demokratisk förankring.
          </p>
          <p xml:id="i-6nnAHCXhxNrUHY8yRcaUa8">
            Att det hela i formell mening gått rätt till @ formellt beslut
            i Stockholms stadsfullmäktige (begäran att få införa trängselavgifter),
            dito i Sveriges riksdag (beslut att om införa en lag som möjliggör
            uttagande av trängselskatt i kommun som önskar detta) och slutligen
            i regeringen (godkännandet av Stockholms stads ansökan i enlighet
            med det politiska beslut som överenskoms mellan Socialdemokraterna,
            Vänsterpartiet och Miljöpartiet den 4 oktober 2002 @ är en sak,
            den bristfälliga demokratiska förankringen via diskussion och
            förberedelser i partier och andra organisationer en annan.
          </p>
          <p xml:id="i-HUDHeMnZHuK7B6sNU5b7x8">
            Nu kommer emellertid frågan om trängselskatten att prövas dels
            av väljarna i hela Sverige i allmänt val den 17 september 2006,
            dels i en kommunal folkomröstning i endast Stockholms kommun samma
            datum. Redan detta visar att de skilda elektoraten kommer att
            tvinga fram olika tolkningar av valutslagen, ja, tolkningstvister,
            det som just folkomröstningar mer än annat avses avhjälpa, kommer
            att undergräva legitimiteten i folkomröstningsresultatet oavsett
            hur detta blir.
          </p>
          <p xml:id="i-SrauVTSgMdPwAvaXFcJxnC">
            Detta försök att i efterhand förankra trängselskattens införande
            väcker en rad frågor av inte minst konstitutionell och demokratisk
            art.
          </p>
        </div>
        <div type="ipQuestion">
          <p xml:id="i-7pand2FKiWuqyzwrPhms2v">
            Den viktigaste frågeställningen är @ enligt min mening @ hur
            det ska tolkas att majoriteten i Stockholms stads fullmäktige
            i praktiken har återinfört den graderade rösträtten:
            <list rend="ordered">
              <item>
                1. Den som är bosatt i Stockholms stad har den 17 september 1
                röst.
              </item>
              <item>
                2. Den som inte är bosatt i Stockholms stad har den 17 september
                ingen rösträtt alls i fråga om trängselskatteförsöket.
              </item>
            </list>
          </p>
          <p xml:id="i-QhqkWN76yCSjJDuGBT26Zx">
            Enligt mitt förmenande, även mot bakgrund av den kunskap som
            jag och andra besitter om de politiska bevekelsegrunderna för
            införandet av trängselskatt under perioden den 3 januari@31 juli
            2006 i vissa delar av Stockholms stad, är de beslutade formerna
            för folkomröstningen synnerligen uppseendeväckande.
          </p>
          <p xml:id="i-B31hc463M8j6ME8MHuVvth">
            Hur kan Socialdemokraterna medverka till att vanliga väljare
            som uppenbart berörs lika mycket av beslutet oavsett om de är
            bosatta i Stockholms stad eller någon av dess, i några fall insprängda,
            kranskommuner, tilldelas helt olika rätt att påverka beslutet?
            (Jag diskuterar här inte samarbetspartierna Miljöpartiet eller
            Vänsterpartiet vilka aldrig manifesterat sig som demokratiska
            banerförare när det verkligen gällt att försvara röst- och likarätt).
            Detta är något nytt i svenskt folkstyre. Det är också skrämmande.
          </p>
          <p xml:id="i-TcZZDxYjJLEsfYGd9UzhtW">
            Kan man tillåta fler lokala folkomröstningar där utslaget ska
            inte bara respekteras utan också beaktas? Kan Haparanda kanske
            rösta för införande av annan valuta? Ystad för avskaffande av
            fastighetsskatten? Strömstad för anslutning till Norge? Gotland
            för övergång till republik?
          </p>
          <p xml:id="i-4sAiSE8itdy6aEHagFCC7W">
            Enligt min mening måste lokala folkomröstningar röra kommunala
            angelägenheter, inte andras angelägenheter, ha relevanta frågeställningar
            och omfatta de medborgare som berörs av besluten; att det här
            alltid kan uppstå bedömningsfrågor är en annan sak.
          </p>
          <p xml:id="i-T9cQJsvV5MRtLFpQjUiypo">
            Rösträtten ska alltid vara lika och allmän. Det som nu @ enligt
            min mening @ görs i Stockholms stad undergräver tilltron till
            det viktiga kommunala eller statliga folkomröstningsinstitutet.
            Utformningen har fått en sådan form att det gränsar till @ eller
            i praktiken överskrider @ politiskt maktmissbruk och utgör ett
            direkt hån mot mycket stora grupper utanförstående väljare.
          </p>
          <p xml:id="i-NQbkZCk5e9Lx1iD9nxyeP3">
            Vi har haft många kommunala folkomröstningar, man kan ha delade
            meningar om de varit befogade eller inte. Men grundläggande har
            hittills alltid varit att alla de som anses beröras av beslutet
            i kommunen eller dess närhet ska vara röstberättigade. I fråga
            om trängselskattefolkomröstningen blir det annorlunda: här utestängs
            en majoritet av de väljare @ bosatta i andra kommuner i Stockholms
            län än Stockholms stad @ från möjligheten att via sin röst påverka
            det beslutsunderlag som skapas genom folkomröstningen.
          </p>
          <p xml:id="i-4CbbMnyrUE3kFfH2Hyh663">
            Jag och andra politiker har under senare tid gång efter annan
            fått frågan hur @ för den händelse folkomröstningen i Stockholms
            stad slutar med att en majoritet av de röstande säger att trängselskatten
            bör bibehållas @ man ska ställa sig till detta besked från väljarna
            i Stockholms stad.
          </p>
          <p xml:id="i-LJ1ScNS1Qu9b9dURLKudmj">
            Mitt svar är att denna opinionsyttring ska tillmätas just det
            värde den har, nämligen att beslutet av väljarna ska respekteras
            men vägas mot att också väljarna i de kringliggande kommunerna
            borde ha ägt rätten att på samma sätt, om man nu ska ha kommunal
            folkomröstning i en statlig skattefråga vilket i sig är diskutabelt
            men i det uppkomna läget kanske tolerabelt, få yttra sig. Väljarna
            i de kringliggande kommunerna, från Södertälje till Norrtälje,
            kan ju inte bindas av hur väljarna i Stockholms stad uttalat sig
            @ vilket inte betyder att man inte ska hysa respekt för utslaget
            i Stockholms stad, vilket det än blir.
          </p>
          <p xml:id="i-QTxfsSTtuVY693mo3AVszS">
            Regeringen styr, enligt 1975 års regeringsform, riket (KK 1974:132,
            1 kap. § 6). Väljarna äger rätt, på samma sätt som oppositionspartier
            med all rätt avkrävs besked, att få veta vad regeringen anser
            i förväg om en viss situation skulle inträda.
          </p>
          <p xml:id="i-2w8yRTwKCXN3ec12qELjMm">
            I det här fallet är det av stor betydelse att veta hur regeringen
            @ med eller utan stöd av sina samarbetspartier, det är svårt att
            veta inte bara i detta fall vilken åsikt samarbetspartierna sammantaget
            företräder, åsiktssplittringen är imponerande @ ser på vilken
            vikt som det kommunala folkomröstningsinstitutet ska tillmätas,
            om ett beslut i en skattefråga i en kommun, låt vara den befolkningsmässigt
            största, kan binda inte bara kranskommuner utan också väljarna
            i alla andra delar av Sverige och rentav Sveriges regering. Vidare
            är det av vikt att veta om regeringen anser att det är rimligt
            att på detta sätt utestänga väljare som i extrem grad påverkas
            av beslutet och i praktiken därmed återinför den av liberaler
            och socialdemokrater gemensamt en gång avskaffade graderade kommunala
            röstskalan, inte i form av en fyrtio- men väl tvågradig skala:
            noll eller en röst per röstberättigad.
          </p>
          <p xml:id="i-CPmYso5Xyy7ZJKZ493DasD">
            Det är skam på Sveriges baner att medborgarrätt heter pengar,
            skrev den starkt nationalistiske och konservative författaren
            Verner von Heidenstam så klokt redan på 1890-talet. Nu är det
            2006 och regeringen måste ge besked om hur den i dag, hundra år
            efter den liberala ministären Karl Staaffs (I) kamp för allmän
            och lika rösträtt, ser på denna, den mest grundläggande av alla
            demokratiska rättigheter: allmän och lika rösträtt.
          </p>
        </div>
        <div type="ipQuestion">
          <p xml:id="i-CGvmLNWNauCBdgZaJNPbnk">
            Mot denna bakgrund önskar jag att till demokratiminister Jens
            Orback få framställa dessa frågor:
            <list rend="ordered">
              <item>
                1. Vilka åtgärder avser statsrådet att vidta om kommuner beslutar
                sig för att anordna kommunala folkomröstningar som ytterst berör
                den statliga skattepolitiken?
              </item>
              <item>
                2. Vilka åtgärder avser statsrådet att vidta för att förhindra
                att kommunala folkomröstningar i frågor som rör fler kommuner
                i praktiken inte innebär att den graderade rösträtten återinförs?
              </item>
            </list>
          </p>
        </div>
      </div>
    </body>
  </text>
</TEI>
