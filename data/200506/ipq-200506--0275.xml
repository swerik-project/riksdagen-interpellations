<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0275">
  <teiHeader>
    <fileDesc>
      <titleStmt>
        <title>Skärgården - hem, arbetsplats och fritidsparadis</title>
        <author>Hamilton, Carl B (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skärgården - hem, arbetsplats och fritidsparadis till Sahlin, Mona (s) - Samhällsbyggnadsminister om Skärgården - hem, arbetsplats och fritidsparadis</title>
          <idno type="rdwebb">GT10275</idno>
          <ref type="dokument_url_text">http://data.riksdagen.se/dokument/GT10275/text</ref>
          <ref type="dokument_url_html">http://data.riksdagen.se/dokument/GT10275</ref>
          <ref type="dokumentstatus_url_xml">http://data.riksdagen.se/dokumentstatus/GT10275</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <persName>Carl B Hamilton</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6xcQfYipA7p5ej7aoFEDbt" corresp="i-Ry3pP9VZKrW87Vcxq73jQG">
          <date when="2006-02-22"/>
        </correspAction>
        <correspAction type="received" xml:id="i-DEHJCehSh27hi8hc7ShaKV" corresp="i-GFJcxAB9fyzG2VN1HakscJ">
          <date when="2006-02-22"/>
        </correspAction>
        <correspAction type="answered" xml:id="i-Se6CbVdk21nsbnJ4JJN1L2" corresp="i-L7Ay5GaFaMutWEX7utMv62">
          <date when="2006-03-21"/>
        </correspAction>
        <correspContext corresp="i-Se6CbVdk21nsbnJ4JJN1L2">
          <ref type="record" target="prot-200506--091">Riksdagens protokoll 2005/06:91 Tisdagen den 21 mars</ref>
          <ref type="recordSection" target="unsetDivId">4 § Svar på interpellation 2005/06:275 om skärgården - hem, arbetsplats och fritidsparadis</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JGS21g5ZYgqvRGs7n1F8fR">
            None Skärgården @ hem, arbetsplats och fritidsparadis None None
          </p>
        </div>
        <div type="ipqSubmissionInfo">
          <p xml:id="i-CdiWP6C2CmboXuTwpNVCfJ">
            den 22 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Sh3hhuV26ScLmpsRjcEp4P">
            Stockholms vidsträckta skärgård @ från Singö till Landsort @
            är med sina 30 000 öar och omväxlande och rika natur från det
            yttersta havsbandet till den pulserande moderna storstaden unik
            och saknar motstycke i världen. Stockholms skärgård har en central
            plats i den svenska kulturen från August Strindberg och Bruno
            Liljefors över Albert Engström och Evert Taube till Ulf Lundell.
          </p>
          <p xml:id="i-UKbaixAA2T745C3b7rsBjm">
            I Stockholms skärgård bor och verkar 10 000 skärgårdsbor året
            om i sol och storm, ofta sedan generationer. Där solar, badar,
            seglar och vilar hundratusentals människor från storstaden under
            främst sommarmånaderna. Där besöker ännu fler turister den natursköna
            men också nära skärgården. Alla dessa människor får plats och
            ska kunna få plats i skärgården. Men skärgården är också skör
            och sårbar för människors och sjöfartens verkningar. Skärgården
            måste vårdas och värnas för att kunna förbli vad den är i dag
            för alla de människor som vistas i och besöker den.
          </p>
          <p xml:id="i-Bp2AMedQ1Gv9hRk8pws8sW">
            Stockholms skärgård betyder alltså flera olika saker för många
            olika medborgare: en permanent boplats för 10 000 människor, ett
            värdefullt rekreationsområde för hundratusentals människor, en
            turistmiljö för än fler besökare. Dessutom, och en grundförutsättning:
            Stockholms skärgård med sina 30 000 öar utgör den naturliga miljön
            för fåglar, fiskar, däggdjur och andra djur och växter.
          </p>
          <p xml:id="i-4b9XYHjAABnrqHW5rezCMG">
            Den örika Mälaren är på samma sätt en unik miljö med levande
            jordbrukslandskap och kulturmiljöer omväxlande med tätorter i
            en övärld strax inpå storstadens knutar.
          </p>
          <p xml:id="i-T8HTzvqQqvEajH4nqNnBK3">
            För att detta ska vara fortsatt möjligt måste skärgården och
            Mälaröarna vårdas. Människans slitage på naturen måste begränsas
            så att naturen själv till sist blir den som sätter ramarna för
            hur mycket vi kan tillåta oss att njuta utan att den minskar i
            naturlighet och attraktionskraft för framtida generationer av
            både djur, växter och människor. Ett särskilt problem är den erosion
            i den känsliga skärgården som uppkommer i och med allt snabbare
            båtar i yrkes- och privattrafik. Ett annat är de säkerhetsproblem
            som skapas av onyktra båtförare.
          </p>
          <p xml:id="i-A8VDk5XuPGN6wYk2UpLm8j">
            Det måste det bli enklare både att bo och att jobba på öarna
            i Stockholmsregionen. Det handlar om att åstadkomma en levande
            skärgård och att skapa bättre förutsättningar för boende, arbete
            och dagliga kommunikationer inklusive kollektivtrafik till lands
            och sjöss året runt (detta är ett regionalt ansvar).
          </p>
          <p xml:id="i-6K3DrDokyisYASHiqhbSHB">
            I det sammanhanget kan man peka på bland annat det projekt för
            att åstadkomma hyresbostäder i skärgården som arbetats fram av
            SIKO @ Skärgårdens Intresseorganisation i Stockholms skärgård.
            Det skulle inte minst underlätta för generationsskiften bland
            skärgårdsbefolkningen.
          </p>
          <p xml:id="i-GATw3qcxdQ3xpPikhhMyHu">
            Folkpartiets småföretagarpolitik med bland annat mindre byråkrati
            och lägre skatter inom tjänstesektorn skulle särskilt gynna skärgårdens
            och Mälaröarnas invånare.
          </p>
          <p xml:id="i-WBehRQdfRrVWh3AhZm8o5y">
            Stockholms län har i skärgården och på Mälaröarna några av landets
            mest sommarhustäta kommuner. I dag måste dessa kommuner stå för
            kostnaderna för bland annat hemtjänst, när folk från staden beger
            sig till landet under sommaren. Det bör vara kommunen där den
            hjälpbehövande bor permanent och betalar skatt som står för kostnaden.
            Därför förefaller det önskvärt att se över det så kallade vistelsebegreppet
            i socialtjänstlagen.
          </p>
          <p xml:id="i-3jSwWiyVmAcPDdEgpAF44w">
            När omfattande försvarsmark nu friställs ska denna mark bli till
            nytta för alla de ovannämnda ändamålen: bättre möjligheter till
            försörjning och boende för den permanenta befolkningen, ett utvidgat
            rekreationsområde för hundratusentals fritidshusboende, en förbättrad
            turistmiljö för än fler besökare och fortsatt vård av Stockholms
            skärgårds naturmiljö med fåglar, fiskar, däggdjur och andra djur
            och växter.
          </p>
          <p xml:id="i-2awcRh5j1zK87rjXLdo4Nn">
            För bofasta såväl som icke bofasta ger friställningen av försvarsmark
            i skärgården nya och historiskt unika möjligheter. Det finns genom
            det militära arvet i delar av skärgården en god infrastruktur
            där försvarsanläggningar legat. Det gäller till exempel tunnel
            till Muskö, ordentliga kajer, lyftkranar, räls för sjösättning
            etcetera. Denna infrastruktur skulle kunna passa för kommersiell
            verksamhet som skapar inkomster och riktiga jobb. Man får inte
            glömma bort att vill vi att skärgården ska leva får man ibland
            acceptera verkstäder framför enbart vackra vyer.
          </p>
          <p xml:id="i-RucN4gtXq5H1pyKD2trWq2">
            Försvarets före detta mark kan för de bofasta även användas som
            mark för byggande av lämpligt utformade hyresbostäder. Tillgången
            till hyreslägenheter är en förutsättning för såväl äldre skärgårdsbor
            som önskar bo kvar men lämna sina hus som för unga skärgårdsbor
            som vill flytta hemifrån utan att ha möjlighet att köpa och planera
            för ett permanent boende i skärgården.
          </p>
          <p xml:id="i-QiFxguZrEr7NH3XGebg4kt">
            Stockholms skärgård har en väl fungerande kollektivtrafik under
            främst sommaren. Kollektivtrafiken är dock mindre väl anpassad
            till de behov som en ökad arbetskraftspendling från skärgården
            till storstaden året runt skulle kräva.
          </p>
          <p xml:id="i-SJQm17jfxi17zMzn9fF7qF">
            Investeringar bör göras i den typ av obemannade linfärjor som
            körs av passagerarna själva och som redan finns i bruk i Strömstads
            kommun och till Kosteröarna på västkusten och som där sägs ha
            "revolutionerat tillvaron för befolkning och turister" (Svenska
            Dagbladet den 10 maj 2005).
          </p>
          <p xml:id="i-TuDN2T5h1CrobthNEk5TZc">
            En första förutsättning är att länets olika kollektivtrafikföretag
            har en effektiv och smidig samordning av sina olika trafikslag,
            tidtabeller och avgiftssystem.
          </p>
          <p xml:id="i-PeUJPBNdaXV1oMUtsRojmq">
            En väl fungerande kollektivtrafik på vattnet stärker förutsättningarna
            för att fler ska kunna bedriva ett mer lönsamt företagande i skärgården,
            för att fler kan arbetspendla från skärgården till fastlandet
            liksom för att fler ska kunna besöka skärgården också utanför
            sommarmånaderna. Förutsättningarna för en lönsam åretruntturism
            i skärgården kan förbättras genom bättre infrastruktur.
          </p>
          <p xml:id="i-QbNRPB8emfJ4ydVGHAAgya">
            Skärgårdens natur och djurliv, ovan och under vatten, har alltid
            varit utsatt för naturens krafter. I modern tid har tillkommit
            de påfrestningar som människans framfart medför. Det är viktigt
            att med skärpt övervakning hålla efter påfrestningar av miljöutsläpp
            och fartygstrafikens framfart.
          </p>
          <p xml:id="i-VJ2LpAdhqFutmrYVDtMSBs">
            Allt snabbare fritidsbåtar tvingar fram skärpta regler om hastighetsbegränsning
            för att motverka den kraftfulla erosionen av strandkanter. Den
            kollektiva skärgårdstrafiken måste anpassas när det gäller såväl
            utsläpp som konstruktion av fartygsskrov och hastighet. Utformningen
            av hamnar och farleder får inte medföra ökade påfrestningar på
            skärgårdens mark, vatten, flora och fauna.
          </p>
          <p xml:id="i-s9TBRNssqP9CDJnX2rWfu">
            Ett ökande problem för de många människor som bor och visats
            i skärgården är den ökande osäkerheten på sjön. Alkohol vid framfart
            på sjön ska vara lika otillåten som på väg. Nolltolerans också
            på sjön är ett viktigt mål. För att öka övervakningen av överträdelser
            av alkoholförbud och hastighetsgränser är det viktigt med en effektivare
            sjöpolis. Nedrustningen av sjöpolisen behöver vändas i en upprustning.
          </p>
          <p xml:id="i-RXRdjJ8yee7fPhVFpFJr5w">
            Trygghet och säkerhet för dem som bor i skärgården och de som
            vistas där under sommaren förutsätter fungerande sjukvård och
            säkra sjuktransporter. Den successiva nedskärningen av närvaron
            av räddningshelikoptrar är ett betydande problem. Berörda myndigheter
            och kommuner måste samverka bättre än i dag beträffande planering,
            basering och användning av räddningshelikoptrar. Människors trygghet
            till liv och hälsa måste värnas också när de bor och vistas i
            skärgården.
          </p>
          <p xml:id="i-DCWG2Chb2Gcqb4LSwNirYp">
            I ljuset av ovanstående genomgång vill jag ställa följande för
            skärgården centrala frågor:
          </p>
          <p xml:id="i-7APWCwfdPJ6MnJKuoEL9Yc">
            Vilka planer och nyttjandeändamål avser statsrådet att lägga
            fram, respektive prioritera, när det gäller användningen av den
            successivt friställda försvarsmarken i Stockholms skärgård?
          </p>
          <p xml:id="i-U2MZAWHp49A8Sk6AVnjhbH">
            Vilka åtgärder och lagändringar avser statsrådet att presentera
            för att motverka den erosion som uppkommer i skärgårdar på grund
            av ökad samt allt snabbare yrkes- och privattrafik i svenska skärgårdar?
          </p>
          <p xml:id="i-8fqMzXfUutiYTkHQ4NDJRc">
            Vilka åtgärder och lagändringar avser statsrådet att presentera
            för att beträffande hamnar och farleder undvika ökade påfrestningar
            på svenska skärgårdars mark, vatten, flora och fauna?
          </p>
        </div>
      </div>
    </body>
  </text>
</TEI>
