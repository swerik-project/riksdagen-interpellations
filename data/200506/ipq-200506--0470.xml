<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0470">
  <teiHeader>
    <fileDesc>
      <titleStmt>
        <title>HBT-personers situation och den kommunala sektorn</title>
        <author>Andreasson, Martin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>HBT-personers situation och den kommunala sektorn till Österberg, Sven-Erik (s) - Statsråd om HBT-personers situation och den kommunala sektorn</title>
          <idno type="rdwebb">GT10470</idno>
          <ref type="dokument_url_text">http://data.riksdagen.se/dokument/GT10470/text</ref>
          <ref type="dokument_url_html">http://data.riksdagen.se/dokument/GT10470</ref>
          <ref type="dokumentstatus_url_xml">http://data.riksdagen.se/dokumentstatus/GT10470</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LDb1GxQGG47N4mNNZ13jSZ</idno>
            <persName>Martin Andreasson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-9fdWbFK67588CD12XaNZBq</idno>
            <persName>Sven-Erik Österberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UEQA68w6PM78ttj4KfvgwE</idno>
            <persName>Jens Orback</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-3kPoD61BdnvtR92UUYyYoB" corresp="i-LDb1GxQGG47N4mNNZ13jSZ">
          <date when="2006-05-22"/>
        </correspAction>
        <correspAction type="received" xml:id="i-F7aYFA6GrdD2qif3ReFNyp" corresp="i-9fdWbFK67588CD12XaNZBq">
          <date when="2006-05-24"/>
        </correspAction>
        <correspAction type="answered" xml:id="i-PsACdCXr3A6HgsRc5TSWs">
          <date when="2006-06-12"/>
        </correspAction>
        <correspAction type="answered" xml:id="i-a4Z37Bz6A4enMm9PvAiEK" corresp="i-UEQA68w6PM78ttj4KfvgwE">
          <date when="2006-06-12"/>
        </correspAction>
        <correspContext corresp="i-a4Z37Bz6A4enMm9PvAiEK">
          <ref type="record" target="prot-200506--139">Riksdagens protokoll 2005/06:139 Måndagen den 12 juni</ref>
          <ref type="recordSection" target="unsetDivId">26 § Svar på interpellation 2005/06:470 om HBT-personers situation och den kommunala sektorn</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WYpbiSfwMHg3NpmPqHm1B4">
            None HBT-personers situation och den kommunala sektorn None None
          </p>
        </div>
        <div type="ipqSubmissionInfo">
          <p xml:id="i-TUZUnZxna1g3KogcBrp6zo">
            den 22 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4LdNPVhbBQuWR41PmkMgXD">
            RFSL, Riksförbundet för sexuellt likaberättigande, har nyligen
            presenterat en kartläggning över situationen för homosexuella,
            bisexuella och transpersoner i landets 290 kommuner. Kartläggningen,
            som är den andra i sitt slag, visar att situationen i flertalet
            kommuner fortfarande är långt ifrån tillfredsställande. Endast
            ett litet fåtal av kommunerna bedriver ett systematiskt arbete
            för att säkerställa rätten till likabehandling oavsett sexuell
            läggning eller könsidentitet i skolan, och det finns också stora
            brister i kommunernas arbete för att ge sin egen personal den
            utbildning i HBT-frågor som är relevant i olika förvaltningar.
          </p>
          <p xml:id="i-4BRxLq3DQ4eDPCbkhAK3gx">
            Inom så skilda verksamheter som barnomsorg och skola, socialtjänst
            och äldreomsorg riskerar HBT-personer att utsättas för sämre bemötande
            när verksamheten bedrivs utifrån det outtalade antagandet att
            allmänheten består av heterosexuella. RFSL:s kartläggning bekräftar
            också den bild som tidigare framkommit i exempelvis Socialstyrelsens
            studie av hur individers sexuella läggning kan påverka bemötandet
            vid kontakter med socialtjänsten.
          </p>
          <p xml:id="i-Y8v1BvLjhLuVkfrf5Xtf3z">
            Den offentliga maktens ansvar att motverka diskriminering på
            grund av bland annat sexuell läggning är något som fastslås redan
            i regeringsformens inledningskapitel. Det kommunala självstyret
            innebär givetvis att det är den politiska ledningen inom de olika
            kommunerna som har ansvar för sin egen verksamhet. Likafullt har
            regeringen ett ansvar när det gäller att agera i dialog med den
            kommunala sektorn för att uppmärksamma rätten att slippa bli diskriminerad
            i kontakt med offentlig förvaltning. Osynliggörande och okunskap
            inom förvaltningen innebär att individen riskerar @ och ofta får
            @ sämre bemötande och sämre service än vad han eller hon har rätt
            att förvänta sig.
          </p>
          <p xml:id="i-XNqSuUCf4LKSSg5EJf4haw">
            I regeringens skrivelse 2005/06:95 om en nationell handlingsplan
            för de mänskliga rättigheterna 2006@2009 talas om att regeringen
            avser att ”intensifiera dialogen med kommunerna och landstingen
            om deras ansvar för de mänskliga rättigheterna”. När det gäller
            en dialog med kommuner och landsting om frågor kring likabehandling
            oavsett sexuell läggning och könsidentitet är dock regeringen
            påtagligt vag i sin beskrivning, och de konkreta beskeden lyser
            med sin frånvaro. Skillnaden är stor jämfört med de mer detaljerade
            besked som ges när det gäller dialogen med kommuner och landsting
            om andra viktiga människorättsfrågor som till exempel barnkonventionen,
            nationella minoriteter och etnisk diskriminering.
          </p>
          <p xml:id="i-QmiQe9cJB2DoLSZRWhLtf1">
            Jag vill därför fråga statsrådet:
          </p>
          <p xml:id="i-HXtWCznss8pWusN6U4YZYn">
            Vilka åtgärder avser statsrådet att vidta, och när, i fråga om
            konkreta åtgärder för att intensifiera dialogen med kommuner och
            landsting om deras ansvar för att motverka diskriminering på grund
            av sexuell läggning och könsidentitet och ge personal relevant
            kunskap i HBT-frågor?
          </p>
        </div>
      </div>
    </body>
  </text>
</TEI>
