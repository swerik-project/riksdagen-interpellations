<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0250">
  <teiHeader>
    <fileDesc>
      <titleStmt>
        <title> Biståndet till den paramilitära demobiliseringen i Colombia</title>
        <author>Åström, Alice (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title> Biståndet till den paramilitära demobiliseringen i Colombia till Jämtin, Carin (s) - Statsråd om  Biståndet till den paramilitära demobiliseringen i Colombia</title>
          <idno type="rdwebb">GT10250</idno>
          <ref type="dokument_url_text">http://data.riksdagen.se/dokument/GT10250/text</ref>
          <ref type="dokument_url_html">http://data.riksdagen.se/dokument/GT10250</ref>
          <ref type="dokumentstatus_url_xml">http://data.riksdagen.se/dokumentstatus/GT10250</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2aZQBvMx8o6ihusfvExbt8</idno>
            <persName>Alice Åström</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-5rDWSiUBTXy1skSJScN6u3</idno>
            <persName>Carin Jämtin</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RjVPopRDnik3PhcTHJLce9" corresp="i-2aZQBvMx8o6ihusfvExbt8">
          <date when="2006-02-09"/>
        </correspAction>
        <correspAction type="received" xml:id="i-7JcXWP9QrjK3rnw44WvAax">
          <date when="2006-02-09"/>
        </correspAction>
        <correspAction type="answered" xml:id="i-VQQ6FUm2kCbtyyxhJWqtgG">
          <date when="2006-02-21"/>
        </correspAction>
        <correspAction type="received" xml:id="i-HTMY2FfCSeC1iin411ri9u" corresp="i-5rDWSiUBTXy1skSJScN6u3">
          <date when="2006-02-09"/>
        </correspAction>
        <correspAction type="answered" xml:id="i-7LdScqF18CQboQRtdtvmLB" corresp="i-4CwyNH4xXJhZj5wdBAzmSY">
          <date when="2006-02-21"/>
        </correspAction>
        <correspContext corresp="i-7LdScqF18CQboQRtdtvmLB">
          <ref type="record" target="prot-200506--076">Riksdagens protokoll 2005/06:76 Tisdagen den 21 februari</ref>
          <ref type="recordSection" target="unsetDivId">5 § Svar på interpellation 2005/06:250 om biståndet till den paramilitära demobiliseringen i Colombia</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LpK9Z1fxhqk95uJpaAfdZ8">
            None Biståndet till den paramilitära demobiliseringen i Colombia
            None None
          </p>
        </div>
        <div type="ipqSubmissionInfo">
          <p xml:id="i-Pm54kdvRB43eRmqx2rP3DS">
            den 9 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5AMK2eXdHQSBPMQmafnoTH">
            Inom kort kommer statsrådet att ta ställning till huruvida Sverige
            ska förlänga det kontroversiella stödet till demobiliseringen
            av paramilitärer i Colombia. Sverige gick som ett av de första
            länderna i världen in och finansierade en övervakare av processen.
            Sverige gjorde det trots att få länder har valt att följa oss
            och trots att FN:s människorättskommissariat och en stor del av
            människorättsorganisationerna i landet och internationellt har
            varit tydliga motståndare till processen. Det juridiska ramverket
            kring demobiliseringen är, minst sagt, oklart. Mycket talar för
            att paramilitärerna, som står för den klart största delen av det
            politiska våldet, inte kommer att dras inför rätta och därmed
            saknas grunderna för en hållbar fredsprocess bestående av sanning,
            rättvisa och gottgörelse.
          </p>
          <p xml:id="i-HvU73N2S6o6EJsTeFiuLvR">
            När Sverige hösten 2004 gick in i demobiliseringsprocessen var
            argumentet att det var bra att få insyn och att vi skulle bidra
            till att övergreppen skulle minska i Colombia. Uppgifter från
            den colombianska regeringen pekar på att våldet i landet minskar
            något. Siffrorna är omdiskuterade men även om det skulle vara
            så att våldsnivån minskat något så bör man fråga sig varför det
            är på det viset. Många i Colombia talar om att paramilitärerna
            har passerat den erövringsfas som rådde under 1990-talet. I dag
            har paramilitärerna blivit en institution i sig. De kontrollerar
            i dag stora delar av den politiska och ekonomiska makten i Colombia.
            Enligt paramilitärerna själva har man inflytande över så mycket
            som en tredjedel av parlamentsledamöterna. Det kanske mest oroväckande
            i detta är de paramilitära gruppernas kopplingar till statsmakten,
            vilket också konstateras i UD:s senaste Colombiarapport.
          </p>
          <p xml:id="i-DFvsKVQYJvattfeuczXGrx">
            Dessutom talar vissa fakta för att övergreppen i Colombia inte
            har minskat. Antalet internflyktingar har ökat kraftigt det senaste
            året. Enligt människorättsorganisationen Codhes var över 252 000
            personer tvungna att fly från sina hem under de tre första kvartalen
            2005, vilket var en ökning med drygt 18 % jämfört med motsvarande
            period tidigare år. I Colombia är i dag 3,5 miljoner, nästan var
            tionde colombian, på flykt i sitt eget land. Till mitt parti kommer
            nästan dagligen SOS-kommunikéer som vädjar om stöd till aktivister
            som har mordhotats, fängslats på oklara grunder eller till och
            med mördats.
          </p>
          <p xml:id="i-ES8Y8ELcrRsh2X35EEcfZW">
            Sverige har medverkat till att demobilisera nästan 20 000 paramilitärer,
            ungefär samma antal som det totala antalet paramilitärer i Colombia.
            Ändå fortsätter övergreppen och paramilitärernas kopplingar till
            staten är uppenbara. Hur många av dessa demobiliserade har dragits
            inför rätta? Hur mycket av den jord och andra ekonomiska tillgångar
            som paramilitärerna stulit har lämnats tillbaka? Tar vi steg mot
            sanning, gottgörelse och rättvisa? Tyvärr är jag rädd för att
            svaren på dessa frågor inte är särskilt betryggande. I detta sammanhang
            kan man fråga sig om det är klokt av den svenska regeringen att
            fortsätta stödet till denna process.
          </p>
        </div>
        <div type="ipQuestion">
          <p xml:id="i-RURrnraepxkJPobEfVk785">
            Jag vill fråga statsrådet:
            <list rend="ordered">
              <item>
                1. Vilka krav har statsrådet från den svenska sidan ställt på
                OAS när det gäller avväpningen av den colombianska paramilitären.
              </item>
              <item>
                2. Vilka krav är statsrådet beredd att ställa för ett eventuellt
                fortsatt stöd till avväpningen av paramilitärerna?
              </item>
              <item>
                3. Har statsrådet gjort några beräkningar av hur mycket som har
                anslagits från Sveriges sida sedan starten för att stödja OAS-missionen
                och kringliggande verksamhet samt hur mycket som kommer att anslås
                i år om man fortsätter stödet?
              </item>
              <item>
                4. Avser statsrådet att tydliggöra den svenska ståndpunkten i
                relation till den kritik som kommit från FN samt colombianska
                och internationella människorättsorganisationer mot Sveriges stöd
                till demobiliseringen av paramilitärerna?
              </item>
            </list>
          </p>
        </div>
      </div>
    </body>
  </text>
</TEI>
