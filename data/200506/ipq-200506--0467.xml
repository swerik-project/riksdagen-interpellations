<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0467">
  <teiHeader>
    <fileDesc>
      <titleStmt>
        <title>Börsfrossa, dollarfall och stigande räntor: Nya förutsättningar för den ekonomiska politiken</title>
        <author>Hamilton, Carl B (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Börsfrossa, dollarfall och stigande räntor: Nya förutsättningar för den ekonomiska politiken till Nuder, Pär (s) - Finansminister om Börsfrossa, dollarfall och stigande räntor: Nya förutsättningar för den ekonomiska politiken</title>
          <idno type="rdwebb">GT10467</idno>
          <ref type="dokument_url_text">http://data.riksdagen.se/dokument/GT10467/text</ref>
          <ref type="dokument_url_html">http://data.riksdagen.se/dokument/GT10467</ref>
          <ref type="dokumentstatus_url_xml">http://data.riksdagen.se/dokumentstatus/GT10467</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <persName>Carl B Hamilton</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-62rCP4MChThDaMzuZq6krL" corresp="i-Ry3pP9VZKrW87Vcxq73jQG">
          <date when="2006-05-22"/>
        </correspAction>
        <correspAction type="received" xml:id="i-UYFKpbRvujvRHU3oeHht8u">
          <date when="2006-05-24"/>
        </correspAction>
        <correspAction type="received" xml:id="i-F4xgLCvhWM4CDVReihRTRC" corresp="i-HNvivTxAPySuVXe8X3z3LJ">
          <date when="2006-05-24"/>
        </correspAction>
        <correspAction type="answered" xml:id="i-JiEwrA6ZDDnaQ7hBFaFNVa">
          <date when="2006-06-12"/>
        </correspAction>
        <correspAction type="answered" xml:id="i-2N1Q11oDPkA2bymAvysaB6" corresp="i-HNvivTxAPySuVXe8X3z3LJ">
          <date when="2006-06-12"/>
        </correspAction>
        <correspContext corresp="i-2N1Q11oDPkA2bymAvysaB6">
          <ref type="record" target="prot-200506--139">Riksdagens protokoll 2005/06:139 Måndagen den 12 juni</ref>
          <ref type="recordSection" target="unsetDivId">16 § Svar på interpellation 2005/06:467 om börsfrossa, dollarfall och stigande räntor - nya förutsättningar för den ekonomiska politiken</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2bzCD8ZW8qrCp3gUCAk6cY">
            None Börsfrossa, dollarfall och stigande räntor @ nya förutsättningar
            för den ekonomiska politiken None None
          </p>
        </div>
        <div type="ipqSubmissionInfo">
          <p xml:id="i-2U6NyARGG9yA7QcnHgnfZm">
            den 22 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Fc5PyFrqz1Mn1iF5aX4AgM">
            Syftet med denna interpellation är att få finansministern att
            identifiera, analysera och dra slutsatser för den fortsatta ekonomiska
            politiken med perspektivet nästa mandatperiod, på grund av de
            förändringar @ i huvudsak internationella @ som gjort sig alltmer
            påminda, inte minst sedan vårbudgeten presenterades i april 2006.
          </p>
          <p xml:id="i-YXAdUduB2zMk2EUWrdfB1m">
            Fokus ligger på tre risker av särskild vikt för bland annat Sverige:
            1) Fortsatt högt oljepris i kombination med stigande räntor internationellt,
            2) fallande amerikansk växelkurs mot områdena med flytande valutor
            (som Sverige), samt 3) återkommande börsfrossan. Bör fenomenet
            skylas över eller strykas under?
          </p>
          <p xml:id="i-8SmX3TpgFo1N8WiGqVvj4Z">
            Orsakssambandet går från amerikanska dubbla underskott (bytesbalans-
            och budget), som stötdämpats av höga oljepriser, men som slår
            igenom i fallande dollarkurs, vilket leder till inflation i USA
            med därav stigande räntor, vilket bland annat leder till börsfrossa
            och fallande aktiekurser. Eftersom Sverige är djupt internationellt
            ekonomiskt integrerat, inte minst med USA och New York-börsen,
            får detta konsekvenser även för Sverige, svensk ekonomisk politik
            och penningpolitik. Börsfrossan bör inte bagatelliseras.
          </p>
          <p xml:id="i-2dDAWoQWqUU55mP5yzCARw">
            Oljepriset
          </p>
          <p xml:id="i-3wMW5XiQ7f9THeWDDomeg2">
            Råoljepriset ligger i dag på drygt 70 dollar per fat. Vi har
            sett en snabb uppgång till en historiskt sett hög nivå.
          </p>
          <p xml:id="i-J5RhF5M63KwEpxHynHkKsu">
            Sett över de senaste åren får prisrörelserna @ inte minst under
            senare tid @ ses som en kombination av svag och långsam utbudsökning,
            starkt ökad efterfrågan både långsiktigt (Asien!) och konjunkturellt,
            samt en växande insikt om att den politiska instabiliteten i Mellanöstern
            har förvärrats och sannolikt kommer att vara med oss under mycket
            lång tid.
          </p>
          <p xml:id="i-39jBDGQiDfoTAEceGSpK7g">
            De oljexporterande ländernas oljeinkomster steg mellan 2002 och
            2005 lika mycket som under den betydligt längre perioden 1973@1981
            (2005 års penningvärde). I september 1973 var råoljepriset 13
            dollar per fat (2005 års penningvärde), steg på fyra månader till
            47 dollar per fat, vidare upp till 100 dollar per fat i november
            1979, och priset föll sedan tillbaka till 47 dollar per fat 1985,
            och kollapsade till 17 dollar per fat 1986. Därefter, fram till
            1997, låg priset i intervallet 20@35 dollar per fat. Genomsnittspriset
            så sent som 2004 var ca 45 dollar per fat. Finansdepartementets
            prognos 2006 ska ses mot denna bakgrund av svårförutsägbara och
            stora svängningar i oljepriset som skett förr.
          </p>
          <p xml:id="i-CKdWbXq3RsC1grg6kwCEU8">
            I prognosen räknar finansministern med fallande oljepriser till
            nivå, 55 dollar per fat (2006) och 50 dollar (2007), det vill
            säga med ca 25 %. Är det realistiskt?
          </p>
          <p xml:id="i-YRZpELoT7rrS6Fp8FCPWx">
            Det är svårt att se att den politiska osäkerheten i Mellanöstern
            skulle kunna minska de närmaste åren. Det är också osäkert i vilken
            mån ryska och andra fält kan öka sin produktion och distribution
            i tillräckligt snabb takt, bortsett från Saudiarabien. Ryska bolag
            investerar tydligtvis mera i distribution för export (och kontroll)
            än i ökad och effektivare oljeutvinning.
          </p>
          <p xml:id="i-9tz8zkyAEnvXE3ZVHJA4b9">
            Den snabba prisökningen har lockat fram (hot om) nationaliseringar
            av oljebolag och omförhandlingar, vilket dämpar bolagens insatser
            för investeringar i ny kapacitet. (Statligt ägda oljebolag har
            dessutom många gånger visat sig vara både korrupta och inkompetenta.)
          </p>
          <p xml:id="i-9RUk5fQwBubCVRGQs1niP7">
            Hur Finansdepartementets prisprognos stämmer med Oljekommissions
            resonemang, som läggs fram i juni 2006, är oklart.
          </p>
          <p xml:id="i-CafcaQza7ym9xvGSKJLy8q">
            Slutsatsen är att oljepriset mycket väl kan komma ligga kvar
            på nivån 70 dollar i flera år, om än inte nödvändigtvis för evigt.
          </p>
          <p xml:id="i-Di129YRdqggBqb75Pfu5d4">
            Man kan notera att effekterna i världsekonomin av oljeprishöjningen
            hittills varit måttliga. Enligt IMF:s senaste prognos (WEO våren
            2006) skulle för ett europeiskt land effekten av en bestående
            ökning med 10 dollar per fat av oljepriset kunna resultera i högst
            0,5 % lägre BNP än eljest under två år (modellens tidsspann).
            Om dagens nivå består, och vi har en permanent prisökning (från
            50 till 70 dollar) blir effekten nästan 1 % lägre bnp än eljest,
            för ett land som Sverige, enligt IMF. Man ska dock notera att
            modeller av denna typ inte tar hänsyn till att oljeprisvolatiliteten
            i sig kan ha en dämpande effekt @ ”bättre göra inget alls på investeringssidan
            än ta risker i en turbulent ekonomisk situation” @ liksom volatilitetens
            grundorsak i till exempel politiska problem.
          </p>
          <p xml:id="i-PCX9y1CrzvUF9dYWm4X6aT">
            Till skillnad mot tidigare på 1970@80-talen återförs i dag inte
            stora oljeinkomster som långsiktigt ohållbar utlåning till oljeimporterande
            u-länder och grundar skuldkriser, utan dagens petrodollar lånas
            ut till världens mest kreditvärdiga låntagare: USA.
          </p>
          <p xml:id="i-TuSVdGadgmb2JX3kCyaTh">
            Den viktiga effekten av detta är att de amerikanska underskotten,
            bytesbalans och budget, genom oljeinkomståterflöde som lån till
            USA gjort det lättare att finansiera underskotten @ med andra
            ord: till lägre ränta. Som bekant kommer denna finansiering i
            tillägg till ett högt asiatiskt sparande.
          </p>
          <p xml:id="i-MFxhC7QpegPHYNjbhNLtsY">
            Slutsatsen för finansministern är @ även om Finansdepartementets
            prognos om prisfall skulle slå in och oljepriset skulle falla
            till nivån 50@55 dollar per fat @ att lägre oljepriser innebär
            ökade svårigheter att finansiera de amerikanska underskotten,
            vilket bland annat sänker växelkursen mellan amerikanska dollar
            och svenska kronor.
          </p>
          <p xml:id="i-9RCrcX27DSVcGody4hauZC">
            Det @ i sin tur @ pressar dels upp ränteläget, dels skärper det
            risken för en alltför snabb och stor anpassning (depreciering)
            av den amerikanska valutan gentemot flytande valutor som den svenska
            kronan. Det senare innebär risker för en snabb och stor appreciering
            av den svenska kronan gentemot Sveriges numera enskilt viktigaste
            exportmarknad, USA. Det kan bli en svårhanterlig situation för
            svensk exportindustri (och dess aktiekurser), varje svensk finansminister
            och Riksbanken.
          </p>
          <p xml:id="i-TZQs1ZppRdEd1c4arR26aB">
            Räntor
          </p>
          <p xml:id="i-2F1LxQFU9ZtW6knLkToKvi">
            En anledning till den hittills måttliga effekten av oljeprisökningen
            är det samtidigt historiskt låga ränteläget i (nästan) hela världen.
            Det har fungerat som en stötdämpare. Nu stiger dock räntorna,
            och har stigit i USA under en längre tid. Kombinationen av höga
            oljepriser och stigande räntor kommer att pressa de amerikanska
            hushållen alltmer, och dämpar rimligen även börsen och fastighetsmarkanden
            successivt, och bromsar därmed @ bland annat genom att aktie-
            och husägare blir mindre rika @ även bnp-tillväxten i USA.
          </p>
          <p xml:id="i-Lq8KrzhdFCARHEc7y9LXJE">
            Växelkursen
          </p>
          <p xml:id="i-96kGz4mGnMTa9UKWQQQjLa">
            Om inte den amerikanska valutan skulle falla i värde (depreciera)
            är det svårt att se hur dagens globala sparandeobalanser kan hanteras
            utan en ekonomisk kris i USA. Ett dollarfall är önskvärt, och
            bör välkomnas.
          </p>
          <p xml:id="i-PBueFK7oTNxwwY7eK1ktMj">
            Om inte dollarn faller, vad händer då? Enligt en i sina förutsättningar
            rimlig analys skulle frånvaro av depreciering som metoden för
            att reducera amerikanska bytesbalansunderskottet till hälften
            (från ca 107 % av bnp) i annat fall kräva att efterfrågan i USA
            skulle falla med ca 10 %, och bnp med ca 7 %. Detta är en omöjlighet,
            ekonomiskt och politiskt.
          </p>
          <p xml:id="i-TjzqbpzS1sKYwh3dFk2srn">
            Skulle Kina med flera länder fortsätta att insistera på att hålla
            en bara ytterst långsamt apprecierande växelkurs mot USA @ och
            det mesta tyder på det @ kommer hela anpassningsbördan att behöva
            falla på USA:s övriga handelspartner som har flytande valutor,
            till exempel Sverige. Dessa får vidkännas en desto större amerikansk
            depreciering (kanske 20@40 %). När det sker @ och det kommer att
            ske @ är det önskvärt att försvagningen sker successivt.
          </p>
          <p xml:id="i-Rb1D2QjioedcY8VD7eK6fU">
            Om Sverige varit fullvärdig medlem i EMU hade denna situation
            varit enklare för oss att hantera därför att volatiliteten i växelkursen
            gentemot mot USA och Asien sannolikt kommer att bli mindre.
          </p>
          <p xml:id="i-SAtdjENLT2Dw4K5eWtP3H8">
            Slutsats för Sverige: En amerikansk dollardepreciering (= appreciering
            för bland annat Sverige mot dollar) skulle kunna göra svenska
            varor och tjänster dyrare och mer svårsålda i USA. (En sådan effekt
            skulle också inträffa vid ett amerikanskt bnp-fall, även om den
            då skulle slå svagare och på ett annat sätt.)
          </p>
          <p xml:id="i-4z2K2yBjV2BRkfU1JZbin9">
            För Sverige innebär en appreciering mot amerikanska dollar och
            @ om dagens valutapolitik i Kina med flera länder består @ även
            en appreciering gentemot de asiatiska valutorna.
          </p>
          <p xml:id="i-KfjVkXUrHihUvYkeoKHqfx">
            Det ligger mycket starkt i Sveriges intresse att den amerikanska
            anpassningen @ som måste komma förr eller senare @ sker i former
            och en takt som skadar Sverige så lite som möjligt.
          </p>
          <p xml:id="i-KhLxdpqBQam76nC6x7Ardd">
            Det innebär, för det första, att det ligger i Sveriges intresse
            att USA:s valuta bör deprecieras även gentemot dagens till dollar
            låsta (peggade) valutor i Asien.
          </p>
          <p xml:id="i-NTQJy6SPpj3GKmc2pbqJzp">
            För det andra är depreciering den överlägsna anpassningmetoden
            för den nödvändiga bromsningen av amerikansk import, stimulerar
            också en ökad export, och håller uppe aktivitetsnivån i USA. Alternativet
            till en depreciering är politiskt farofylld, nämligen en protektionistisk
            våg i USA åren före presidentvalet 2008, den tid i den amerikanska
            valcykeln när motståndet mot protektionistiska löften erfarenhetsmässigt
            är som svagast. En sådan våg skulle innebära att fler produkter
            beläggs med importhinder av det ensidiga slag vi såg i Bush Jr:s
            första valrörelse beträffande stål. En protektionistisk våg i
            USA skulle dessutom medföra att den lilla luft som alltjämt finns
            kvar helt skulle gå ur WTO:s så kallade Doharunda för en liberalare
            världshandel bland annat med jordbruksprodukter.
          </p>
          <p xml:id="i-PR4HCn8pik3g3LH1ZXRn81">
            För det tredje är det för Sverige önskvärt att det amerikanska
            budgetunderskottet reduceras genom finanspolitiska åtgärder (höjda
            skatter, sänkta utgifter). Det borde minska pressen på växelkursen,
            och kan göra att anpassningen sker i en långsammare takt och blir
            enklare för omvärlden att hantera @ inklusive Sverige.
          </p>
          <p xml:id="i-NR9Yv4G3kkGEP31K6LKEAe">
            Börsfrossan
          </p>
          <p xml:id="i-4UFdEbSkb1ecSVDYicGdw7">
            De spänningar som byggts upp i världsekonomin under senare år
            måste ta vägen någonstans. Börsfrossan kan mycket väl visa sig
            vara en förlöpare till större anpassningar i världsekonomin som
            nu @ länge omtalade som ofrånkomliga @ till sist slår igenom:
            en appreciering av dollarn, som leder till högre inflation i USA,
            och (ännu mer) stigande ränta i USA, ovanpå de höga oljepriserna,
            som knappast kommer att falla i närtid. Alternativet är åtgärder
            mot budgetunderskotten i USA, det vill säga skattehöjningar och
            utgiftssänkningar, som dämpar USA:s import (från bland annat Sverige),
            förbättrar USA:s bytesbalans, och minskar USA:s upplåningsbehov
            utomlands.
          </p>
          <p xml:id="i-KTiS8nF8FQNR1DWH3ZCgCy">
            Mot bakgrund av utvecklingen i USA @ bland annat den ökade sannolikheten
            för en snabb depreciering av dollarkursen mot svenska kronan @
            vilka anpassningar finner på den grunden finansministern för gott
            att vidta i den ekonomiska politiken och prognoserna för densamma,
            särskilt de offentliga finanserna?
          </p>
          <p xml:id="i-VHGBLUy1Lx9nzcpc34SBXg">
            Mot bakgrund av utvecklingen på olje- och räntemarknaderna @
            bland annat den ökade sannolikheten för ett bestående högre oljepris,
            stigande inflation och räntor internationellt @ vilka anpassningar
            finner på den grunden finansministern för gott att vidta i den
            ekonomiska politiken och i prognoserna för densamma, särskilt
            de offentliga finanserna?
          </p>
          <p xml:id="i-9JLFEw1jYLMYge35DXHkuK">
            Mot bakgrund av riskerna för fortsatt börsfrossa med fallande
            aktiekurser, vilka anpassningar finner på den grunden finansministern
            för gott att vidta i den ekonomiska politiken och i prognoserna
            för densamma, särskilt de offentliga finanserna?
          </p>
        </div>
      </div>
    </body>
  </text>
</TEI>
