<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0172">
  <teiHeader>
    <fileDesc>
      <titleStmt>
        <title>Hushållstjänster</title>
        <author>Enochson, Annelie (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hushållstjänster till Nuder, Pär (s) - Finansminister om Hushållstjänster</title>
          <idno type="rdwebb">GT10172</idno>
          <ref type="dokument_url_text">http://data.riksdagen.se/dokument/GT10172/text</ref>
          <ref type="dokument_url_html">http://data.riksdagen.se/dokument/GT10172</ref>
          <ref type="dokumentstatus_url_xml">http://data.riksdagen.se/dokumentstatus/GT10172</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <persName>Annelie Enochson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-NKgzKq3vt1gqDetae687H9" corresp="i-TECanR77Prb79DHwPvLitN">
          <date when="2005-12-19"/>
        </correspAction>
        <correspAction type="received" xml:id="i-39UwcKznFi2WomevTuDfeR" corresp="i-HNvivTxAPySuVXe8X3z3LJ">
          <date when="2006-01-17"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SBWG1gLSSQ4J8oD9coLi3R">
            None Hushållstjänster None None
          </p>
        </div>
        <div type="ipqSubmissionInfo">
          <p xml:id="i-6eNs187kE7JHBakVfnu3kC">
            den 19 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MaASTEUjxpgXKD5aaysL39">
            Sverige har stora problem med svart arbetskraft i hemmen. En
            färsk Temoundersökning, utförd på uppdrag av Nordea och publicerad
            den 14 december 2005, visar att 160 000 svenska hushåll köper
            någon form av hushållstjänster.
          </p>
          <p xml:id="i-Krz68B9Q8UhvkxgBY2UQLN">
            Fler än hälften av dem som köper hushållstjänster betalar för
            tjänsten svart. Men drygt hälften av dessa kan tänka sig att betala
            vitt om en skattelättnad införs.
          </p>
          <p xml:id="i-TTsdb14Any632fnCPpvuya">
            Konjunkturinstitutet har analyserat de samhällsekonomiska effekterna
            av en skattelättnad för hushållstjänster, publicerad den 28 juni
            2005. Analysen visar att sysselsättningen i vit sektor ökar. Svart
            arbete ersätts delvis med vitt arbete och hushåll som köper mer
            hushållstjänster ökar sitt arbetsutbud, vilket leder till motsvarande
            högre sysselsättning. Vid en skattereduktion på 50 % av arbetskostnaden
            för hushållstjänster beräknas den vita sysselsättningen öka med
            mellan 3 000 och 19 000 personer, skriver Konjunkturinstitutet.
          </p>
          <p xml:id="i-D5CHpTtRS5tmGJV7hk9XaS">
            Beräkningarna som Konjunkturinstitutet gjort är delvis baserade
            på den finska utvärderingen om skattereduktion för hushållstjänster
            i Finland. Finland införde 1997 på försök två modeller samtidigt,
            en modell med företagsstöd för somliga delar av landet, en annan
            modell med hushållsavdrag i andra delar av landet. År 2000 permanentades
            ett system med hushållsavdrag som utsträcktes till hela landet.
            På tre år ökade antalet hushåll som anlitar hemhjälpsföretag från
            30 000 till knappt 100 000. Den stora ökningen kom efter att avdraget
            2003 höjdes till 60 %.
          </p>
          <p xml:id="i-6RXxp3V6MM5Q4DnfxaYuGD">
            Det är angeläget att den svarta sektorn på motsvarande sätt kan
            trängas tillbaka i Sverige genom att det görs ekonomiskt möjligt
            att både köpa och sälja privata hushållstjänster vitt och lagligt.
          </p>
          <p xml:id="i-7rsMEmsqS646KsXCyfyjMh">
            Det är oerhört slående att se hur jobb och företag skapas när
            man ser det finska exemplet. Man har samverkat över blockgränser
            för att få bukt med den svarta ekonomin, stimulera privat service,
            öka sysselsättningen samt hjälpa dubbelarbetande småbarnsföräldrar
            att få ihop sina livspussel.
          </p>
          <p xml:id="i-J8oTudFPGQ1aNerNaWFa8Z">
            Flera ledande socialdemokrater har uttalat sig positivt om hushållstjänster.
            Göran Persson var till exempel beredd att använda Amspengar för
            att subventionera hushållstjänster. Bakgrunden var då en begäran
            från Stockholm om att få starta försök med billiga service- och
            hushållstjänster.
          </p>
          <p xml:id="i-Fwn4MKG9bP5rZjw7pcyCHM">
            Vice statsminister Bosse Ringholm har också uttalat sig positivt
            om skattelättnader för hushållstjänster, till exempel i samband
            med skatteöverläggningarna 1999. Han var då beredd att pröva frågan
            för att se om man genom skattesänkningar kan göra svarta jobb
            vita.
          </p>
          <p xml:id="i-PwZw3z2qQYuL8o28tJCBxg">
            När debatten förra gången var som hetast fanns det bland de socialdemokratiska
            väljarna en majoritet för skattelättnader på hushållstjänster.
            Detta enligt en Sifoundersökning som tidningen Vår bostad publicerade
            för ett par år sedan.
          </p>
          <p xml:id="i-PgMhLkTaNP78K3ri19dwCr">
            Utifrån den lärdom vi kan få från det finska exemplet anser jag
            att frågan, huruvida skattelättnader för hushållstjänster kan
            göra svarta jobb vita, borde prövas även i Sverige.
          </p>
        </div>
        <div type="ipQuestion">
          <p xml:id="i-JuQxqjsLuBQVTGQ55K2gvT">
            Med anledning av det ovan anförda vill jag ställa följande frågor
            till statsrådet Pär Nuder:
            <list rend="ordered">
              <item>
                1. Vilka åtgärder avser statsrådet att vidta för att på försök
                införa den finska modellen med skattereduktion på hushållstjänster
                också i Sverige?
              </item>
              <item>
                2. Vilka åtgärder avser statsrådet att i övrigt vidta för att
                göra svarta jobb vita inom hushållstjänstsektorn?
              </item>
              <item>
                3. Vilka åtgärder avser statsrådet att vidta för att på andra
                sätt underlätta för hushållen att köpa hushållstjänster för att
                få livspusslet att gå ihop?
              </item>
            </list>
          </p>
        </div>
      </div>
    </body>
  </text>
</TEI>
