<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0426">
  <teiHeader>
    <fileDesc>
      <titleStmt>
        <title>Klargörande av omständigheterna kring Estonias förlisning</title>
        <author>Ångström, Lars (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Klargörande av omständigheterna kring Estonias förlisning till Sahlin, Mona (s) - Samhällsbyggnadsminister om Klargörande av omständigheterna kring Estonias förlisning</title>
          <idno type="rdwebb">GT10426</idno>
          <ref type="dokument_url_text">http://data.riksdagen.se/dokument/GT10426/text</ref>
          <ref type="dokument_url_html">http://data.riksdagen.se/dokument/GT10426</ref>
          <ref type="dokumentstatus_url_xml">http://data.riksdagen.se/dokumentstatus/GT10426</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RYmzRLEx8QvF7KzEiVDL2U</idno>
            <persName>Lars Ångström</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-UKadJKKWiFDXibmxxi7f17" corresp="i-RYmzRLEx8QvF7KzEiVDL2U">
          <date when="2006-05-19"/>
        </correspAction>
        <correspAction type="received" xml:id="i-HJXLhVUo3uCZ9uwyPFNqza">
          <date when="2006-05-19"/>
        </correspAction>
        <correspAction type="received" xml:id="i-45ZunVqix7WjUWerQADgX3" corresp="i-GFJcxAB9fyzG2VN1HakscJ">
          <date when="2006-05-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8AXfZuMsnsDL4dqgL1N3CW">
            None Klargörande av omständigheterna kring Estonias förlisning
            None None
          </p>
        </div>
        <div type="ipqSubmissionInfo">
          <p xml:id="i-VxCFmETovps6uE9F48BuGV">
            den 19 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Xby6onjB7ZXehH8mpZ2KBJ">
            Trots att informationen om att den svenska försvarsmakten utnyttjade
            Estonia för frakt av militärt materiel fanns inom Regeringskansliet
            var det aldrig någon som informerade den internationella haveriutredningen
            om detta faktum. I stället viftades dessa uppgifter bort i debatten
            som konspirationsteorier.
          </p>
          <p xml:id="i-J5XLvvdKmjjWxKFYS9eeF2">
            Enligt flera källor har den svenska försvarsmakten också medverkat
            i aktiviteter vid Estonias vrak omedelbart efter förlisningen
            som inte nämns i Haveriutredningen. Bland annat ska marinens specialfartyg
            Urd ha gått ut till förlisningsplatsen och det genomfördes dykoperationer
            på vraket. Uppgifterna har bland annat lämnats av fartygets kapten,
            den framlidne Birger Lehre till andra försvarsmaktsanställda.
          </p>
          <p xml:id="i-1561MyFA1B7GNs8NJyKEVC">
            När den estniska statsåklagaren Margus Kurm, som på den estniske
            regeringens uppdrag leder en utredning om omständigheterna kring
            Estonias förlisning, ville ställa frågor till Urds dåvarande dykchef
            Mikael Gustavsson, vägrade han träffa Kurm.
          </p>
          <p xml:id="i-CAVypi9gRqerHBPdbmKRFL">
            Sjöfartsverket som ansvarade för flera av de dykningar som genomfördes
            på Estonia belade dykarna med tystnadsplikt. De skulle aldrig
            få berätta om vad de såg under sitt arbete på Estonia. När den
            estniska statsåklagaren bad Sjöfartsverket om att få träffa dykarna
            och att dessa skulle frias från sin tystnadsplikt i samtal med
            honom vägrade Sjöfartsverket gå med på detta.
          </p>
          <p xml:id="i-939NpcTMuSR9J7yn1JTEsT">
            Samtidigt har det på den internationella oberoende faktagruppens
            hemsida lagts ut filmmaterial taget vid de officiella dykningarna.
            Filmmaterial som visar att man, tvärtemot vad Haveriutredningen
            vill påskina, varit inne på lastdäcket med dykare. Enligt IFG
            visar dessa bilder sprängskador inne på lastdäcket. Dessa sprängskador
            är på ställen som inte utgör fartygets skrov och torde därmed
            inte ha något med sjunkförloppet att göra. Enligt bildanalysen
            har de tillkommit efter det att fartyget gått till botten.
          </p>
          <p xml:id="i-AEyUgeiFk29Q16KktUPGso">
            Samma analys av bildmaterialet görs av en tysk expertgrupp som
            arbetat på Meyer Werfts uppdrag. Platsen för sprängskadorna anges
            vara den plats där fästanordningar för bogvisirets hydraulik och
            ombordkörningsrampens fästen finns. Den estniska regeringens delrapport
            som presenterades i mars 2006 slår också fast att Haveriutredningen
            underlät att i tillräcklig omfattning undersöka möjligheterna
            av en sprängning ombord på Estonia.
          </p>
          <p xml:id="i-JKztrML8X46LdEwBg1nV2n">
            Den enda undersökning som genomförts när det gäller sprängskador
            har gjorts på det upplockade bogvisiret av den finländska polisen.
            De analysmetoder som användes kunde knappast visa spår av sprängämnen
            då visiret legat i havet i över tre veckor. Någon metallurgisk
            analys genomfördes till exempel inte. Efter att analyserna gjordes
            i Finland har också andra och avsevärt mycket bättre metoder för
            sådana undersökningar tagits fram.
          </p>
          <p xml:id="i-3ZNWymnGXcaDmUbcgSQkoE">
            Då bogvisiret i dag står i Södertälje hamn skulle det vara tämligen
            enkelt att låta ett internationellt oberoende forskningsinstitut
            genomföra metallurgiska och andra analyser. Mot bakgrund av uppgifterna
            om var någonstans sprängningar ska ha genomförts är det också
            enkelt att låta undersöka de relevanta delarna av bogvisiret och
            bogvisirets fästanordningar. På samma sätt skulle det vara såväl
            enkelt som billigt att med en robotkamera låta undersöka de relevanta
            delarna alldeles innanför ombordkörningsrampen. Fartygsvraket
            ligger så lättillgängligt och grunt att om det ställts på högkant
            skulle över halva fartyget sticka upp ovanför vattenytan.
          </p>
          <p xml:id="i-8wvgw944HuHDH5tmmjzYfJ">
            Ett tydligt filmmaterial av utrymmet alldeles innanför ombordkörningsrampen,
            taget under full öppenhet och insyn av oberoende sakkunniga, tillsammans
            med metallurgiska analyser av speciella delar av bogvisiret och
            dess hydraulik skulle kunna bekräfta eller avföra uppgifterna
            om sprängning ombord på Estonia.
          </p>
          <p xml:id="i-GVD7bsV9Z8Z3NvbkLKdbVo">
            Vad avser statsrådet Mona Sahlin att vidta för åtgärder för att
            sådana undersökningar ska kunna genomföras?
          </p>
        </div>
      </div>
    </body>
  </text>
</TEI>
