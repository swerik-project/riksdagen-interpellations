<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0215">
  <teiHeader>
    <fileDesc>
      <titleStmt>
        <title>Uranbrytning i Sverige</title>
        <author>Linna, Elina (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Uranbrytning i Sverige till Messing, Ulrica (s) - Statsråd om Uranbrytning i Sverige</title>
          <idno type="rdwebb">GT10215</idno>
          <ref type="dokument_url_text">http://data.riksdagen.se/dokument/GT10215/text</ref>
          <ref type="dokument_url_html">http://data.riksdagen.se/dokument/GT10215</ref>
          <ref type="dokumentstatus_url_xml">http://data.riksdagen.se/dokumentstatus/GT10215</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <persName>Elina Linna</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Xe8WpLL6bTgvGFidZJ8qjF" corresp="i-WTCYyz27itjvuvffL1vZLi">
          <date when="2006-01-23"/>
        </correspAction>
        <correspAction type="received" xml:id="i-KZzTQLm2N3HCv4DJvwhN9p">
          <date when="2006-01-24"/>
        </correspAction>
        <correspAction type="answered" xml:id="i-VPQPeU5mKne4N3oUwK9uc8">
          <date when="2006-02-24"/>
        </correspAction>
        <correspAction type="received" xml:id="i-TZwQX17MCbZ47HHayLBrCu" corresp="i-L7Ay5GaFaMutWEX7utMv62">
          <date when="2006-01-24"/>
        </correspAction>
        <correspAction type="answered" xml:id="i-9ob1JRp1DNpfv3zX8gjNDR" corresp="i-L7Ay5GaFaMutWEX7utMv62">
          <date when="2006-02-24"/>
        </correspAction>
        <correspContext corresp="i-9ob1JRp1DNpfv3zX8gjNDR">
          <ref type="record" target="prot-200506--079">Riksdagens protokoll 2005/06:79 Fredagen den 24 februari</ref>
          <ref type="recordSection" target="unsetDivId">10 § Svar på interpellation 2005/06:215 om uranbrytning i Sverige</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3RDeLkevS7ttjehdQw12Re">
            None Uranbrytning i Sverige None None
          </p>
        </div>
        <div type="ipqSubmissionInfo">
          <p xml:id="i-CBvnixfuoJZNx8fPSSP3vj">
            den 23 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-25DJVbtqdSWH8DAeFzjERj">
            Vänstersocialistiska gröna gruppen i Nordiska rådet (VSG) har
            tidigare ställt frågor till de svenska och finska regeringarna
            om uranbrytning inom respektive land och hur den kan tänkas påverka
            miljön framöver, om något eller några av de områden där det nu
            pågår uranprospektering blir aktuella för brytning. På senare
            tid har uppgifterna om nya prospekteringstillstånd duggat tätt.
          </p>
          <p xml:id="i-6CDd4wbSvzj5rKLGXJg1gd">
            Den svenska regeringen har via statsrådet svarat att någon svensk
            uranbrytning inte är aktuell. Orsaken till denna interpellation
            är då att de internationella företag som i dag satsar stora belopp
            på prospektering trots detta besked ser fram emot att det inom
            en inte alltför avlägsen framtid kommer att bli lönsamt att bryta
            uran i Sverige, särskilt som nu Kina med flera länder räknar med
            att satsa stort på kärnkraft. Den svenska regeringens uttalanden,
            som ju även framförts i medierna, tycks således inte ha gjort
            intryck på de stora bolagens ledningar.
          </p>
          <p xml:id="i-2f9Bgfip9apEiLpYci9Gt9">
            På en lång rad platser i Sverige oroar sig nu befolkningen för
            vad en eventuell uranbrytning i deras närmiljö kan komma att medföra.
            Vi vet att uranbrytning är en mycket smutsig och miljöförstörande
            verksamhet. Vid dagbrott förorsakar den jättelika sår i jordytan.
            Vid samtliga typer av brytning måste oerhörda mängder av lågstrålande
            material skyfflas undan och deponeras. Tungmetaller, som vid all
            gruvbrytning, men även radioaktiva ämnen kommer ut i miljön och
            förs vidare med vattendrag eller via luften. Sedan ger bearbetningen
            av uranmalmen till råuran, och så småningom också anrikningen
            av uranet, upphov till ytterligare mängder av avfall som då innehåller
            70@90 % av råuranets ursprungliga radioaktivitet. Det är i detta
            avfall man finner det utarmade uran, depleted uranium, som även
            används i vapentillverkning och som av många anses ha orsakat
            den så kallade gulfsjukan i Irak.
          </p>
          <p xml:id="i-2CpvNxR7bKuEyj7mnNfBNb">
            Den svenska kärnkraften ska avvecklas, men starka krafter inte
            minst inom näringslivet men också inom politiken verkar för att
            beslutet ska rivas upp. Läget för dem som värnar sin miljö är
            alltså minst sagt osäkert. I Sverige ger myndigheten Bergsstaten
            tillstånd till prospektering. Detta samtidigt som ansvarigt statsråd
            säger att det inte kommer att tillåtas någon brytning, således
            en mycket motsägelsefull situation.
          </p>
          <p xml:id="i-CTfLa4xVVaX5h7r29H3omW">
            Statsrådet har nu i medierna uttalat att det skulle vara viktigt
            att ha kunskap om var det finns uran i den svenska berggrunden.
            Ett uttalande som förbryllar, om avsikten verkligen är att det
            inte ska brytas.
          </p>
          <p xml:id="i-EEvRy6pDS2rQHeKJcF6x5S">
            På vissa håll verkar prospekteringsansökan ha lämnats in för
            andra metaller, medan respektive företags hemsida berättar om
            att man söker efter uran. Detta ger ingen positiv bild av företaget
            utan väcker i stället ytterligare oro.
          </p>
          <p xml:id="i-MCnpnMa53qsn5bhiDe8dxy">
            Från Vänsterpartiets sida ser vi problemet med radioaktiv nedsmutsning
            av miljön i ett större sammanhang. Samtliga kärntekniska anläggningar
            i landet och i övriga länder runt Östersjön släpper regelmässigt
            ut radioaktiva ämnen till luft och vatten. Gränsvärden finns för
            samtliga utsläpp, men den sammantagna situationen känns oroande.
            Ett flertal rapporter talar exempelvis om stigande radioaktiva
            halter uppmätta i Östersjöfisk. Om nu den svenska kärnkraften
            avvecklas men man samtidigt får en omfattande uranbrytning grusas
            alla förhoppningar om en förbättring.
          </p>
        </div>
        <div type="ipQuestion">
          <p xml:id="i-892HhWMYtQWRRE3bxcXdVF">
            Mina frågor till statsrådet blir då:
            <list rend="ordered">
              <item>
                1. Vilka åtgärder är statsrådet beredd att vidta för att övertyga
                oroade människor om att ingen uranbrytning kommer att äga rum?
              </item>
              <item>
                2. Avser statsrådet att verka för att veta var det finns brytvärt
                uran?
              </item>
              <item>
                3. Har statsrådet tagit reda på vilka ansökningar om prospektering
                av övriga metaller som i praktiken gäller även uran?
              </item>
              <item>
                4. Avser statsrådet att ta itu med frågan på så vis att man på
                departementet noga följer utvecklingen?
              </item>
            </list>
          </p>
        </div>
      </div>
    </body>
  </text>
</TEI>
