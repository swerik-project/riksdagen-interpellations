<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0398">
  <teiHeader>
    <fileDesc>
      <titleStmt>
        <title>Språkval inom samhällsvetenskapsprogrammet</title>
        <author>Nilsson, Ulf (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Språkval inom samhällsvetenskapsprogrammet till Baylan, Ibrahim (s) - Statsråd om Språkval inom samhällsvetenskapsprogrammet</title>
          <idno type="rdwebb">GT10398</idno>
          <ref type="dokument_url_text">http://data.riksdagen.se/dokument/GT10398/text</ref>
          <ref type="dokument_url_html">http://data.riksdagen.se/dokument/GT10398</ref>
          <ref type="dokumentstatus_url_xml">http://data.riksdagen.se/dokumentstatus/GT10398</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <persName>Ulf Nilsson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Ibrahim Baylan</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Ibrahim Baylan</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-3URo2rt4c1pnddaFBPi2Rg" corresp="i-nX9ipUS8FhkbQHkWWytwf">
          <date when="2006-05-10"/>
        </correspAction>
        <correspAction type="received" xml:id="i-B6R4EeYWFhr7ieEcTmEkhe" corresp="i-A6T9WoUzRwW8LUK52znHwX">
          <date when="2006-05-10"/>
        </correspAction>
        <correspAction type="answered" xml:id="i-CRrkJanQd58e9P6fYu2i5V">
          <date when="2006-06-07"/>
        </correspAction>
        <correspAction type="answered" xml:id="i-YaSn3eA56cYjaaAHYCokDZ" corresp="i-A6T9WoUzRwW8LUK52znHwX">
          <date when="2006-06-07"/>
        </correspAction>
        <correspContext corresp="i-YaSn3eA56cYjaaAHYCokDZ">
          <ref type="record" target="prot-200506--136">Riksdagens protokoll 2005/06:136 Onsdagen den 7 juni</ref>
          <ref type="recordSection" target="unsetDivId">40 § Svar på interpellation 2005/06:398 om språkval inom samhällsvetenskapsprogrammet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2wTvfyTnyA2YcejrZUJ6iv">
            None Språkval inom samhällsvetenskapsprogrammet None None
          </p>
        </div>
        <div type="ipqSubmissionInfo">
          <p xml:id="i-MPucf9EH3DzZE22HB3F1V8">
            den 10 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UBZLuNX7dvN5MEN7thoYJV">
            I dag finns en inriktning på samhällsprogrammet som bara är inriktad
            mot språk. Den innehåller 400 poäng studier i språk, det vill
            säga i engelska, moderna språk eller andra språk. Därutöver finns
            engelska (100 p) och moderna språk (200 p) som karaktärsämnen,
            som alla elever på samhällsprogrammet måste läsa oavsett inriktning.
            Eleverna på språkinriktningen läser alltså sammanlagt 700 obligatoriska
            poäng språk utöver svenska.
          </p>
          <p xml:id="i-MV2CXC2XrgwEWbRKu1jMso">
            Regeringen har beslutat att språkinriktningen tas bort och slås
            ihop med den tidigare kulturinriktningen. Skolverket har tagit
            fram ett förslag till vad detta får för konsekvenser för ämnen
            och omfattning på inriktningen och enligt förslaget halveras språken
            på den nya inriktningen till 200 poäng. Tillsammans med karaktärsämnena
            kommer eleverna på gymnasiets mest språkinriktade utbildning i
            framtiden bara att ha 500 obligatoriska språkpoäng.
          </p>
          <p xml:id="i-8RdJZ8HcGteCR3SgYDQ3tu">
            Det är överraskande att regeringen och Skolverket väljer denna
            väg med tanke på att verket, i samband med att de presenterar
            de nya kursplaner som föreslås för 2007, slår fast att läget för
            moderna språk är problematiskt, eftersom elever i så hög utsträckning
            väljer bort att läsa språk. I verkets egna undersökningar framkommer
            att elever inte anser att det är viktigt att kunna franska, tyska
            och spanska och att de tycker att undervisningen är svår och tråkig.
          </p>
          <p xml:id="i-S9cjPASgDbSwAuUBzcvJpd">
            Högskoleverket har larmat om att studenterna har sämre förkunskaper
            med sig från gymnasiet och att det därför inrättats icke akademiska
            nybörjarkurser i högskolan. Högskoleverket beskriver läget så
            här: ”Bedömargruppens oro gäller framtiden och att språk generellt
            framstår som ett allt mindre prioriterat område inom svensk utbildningspolitik.
            Tecknen är flera: Valfriheten i gymnasieskolan gör att eleverna
            väljer bort de krävande språkkurserna som ger behörighet till
            universitetsstudier, vilket ger ett minskat elevunderlag. Den
            nya lärarutbildningen innebär sänkta krav på språkkunskaper för
            gymnasie- och högstadielärare, vilket i förlängningen innebär
            sänkta förkunskaper hos studenterna. Finansieringsmodellen för
            högskolan bygger på antal studenter och prestation snarare än
            undervisningskvalitet. En alltför låg studentpeng ger dessutom
            mycket litet undervisningstid, utan hänsyn till att språk är ett
            undervisningskrävande ämne där självstudier inte är en fullgod
            ersättning.” (Utvärdering av grund- och forskarutbildning i tyska
            vid svenska universitet och högskolor, s. 9)
          </p>
          <p xml:id="i-QrKb3gB537SkbaKySR4QrB">
            I detta redan problematiska läge sänder förslaget Gymnasiet 07
            fel budskap till svenska ungdomar. Sverige är ett litet land som
            har stort behov av personer med mycket goda språkkunskaper. Folkpartiet
            vill gå i motsatt riktning och inrätta ett humanistiskt program
            med mer omfattande undervisning i moderna språk.
          </p>
          <p xml:id="i-2xXTxTAeq4e3qne59P1nGT">
            Mot denna bakgrund vill jag fråga statsrådet vilka åtgärder han
            är beredd att vidta för att säkerställa att språkvalen inte minskar
            inom det samhällsvetenskapliga programmet.
          </p>
        </div>
      </div>
    </body>
  </text>
</TEI>
