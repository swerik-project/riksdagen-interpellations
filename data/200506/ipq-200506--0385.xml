<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0385">
  <teiHeader>
    <fileDesc>
      <titleStmt>
        <title>Utnyttjande av stöd från EU:s sociala fonder</title>
        <author>Narti, Ana Maria (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utnyttjande av stöd från EU:s sociala fonder till Karlsson, Hans (s) - Statsråd om Utnyttjande av stöd från EU:s sociala fonder</title>
          <idno type="rdwebb">GT10385</idno>
          <ref type="dokument_url_text">http://data.riksdagen.se/dokument/GT10385/text</ref>
          <ref type="dokument_url_html">http://data.riksdagen.se/dokument/GT10385</ref>
          <ref type="dokumentstatus_url_xml">http://data.riksdagen.se/dokumentstatus/GT10385</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <persName>Ana Maria Narti</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KtyfsEmii4ocFxqDqvsDM7" corresp="i-4SAiMdwrEthd2M8z2yjtkv">
          <date when="2006-05-03"/>
        </correspAction>
        <correspAction type="received" xml:id="i-VXo23jzxThnNskFwwFKNFq" corresp="i-WMD43YDAt2Efk5C5qFXnaQ">
          <date when="2006-05-03"/>
        </correspAction>
        <correspAction type="answered" xml:id="i-fyGCKtkrhmR5CQSxCWY8T" corresp="i-WMD43YDAt2Efk5C5qFXnaQ">
          <date when="2006-05-15"/>
        </correspAction>
        <correspContext corresp="i-fyGCKtkrhmR5CQSxCWY8T">
          <ref type="record" target="prot-200506--123">Riksdagens protokoll 2005/06:123 Måndagen den 15 maj</ref>
          <ref type="recordSection" target="unsetDivId">8 § Svar på interpellation 2005/06:385 om utnyttjande av stöd från EU:s sociala fonder</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HAKv78A5SkRYpWX1udkESY">
            None Utnyttjande av stöd från EU:s sociala fonder None None
          </p>
        </div>
        <div type="ipqSubmissionInfo">
          <p xml:id="i-9TJY4xyoYqSZJHKbzsw9qZ">
            den 3 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-N5PLK7m2ap5hsPdwZQGU4k">
            Syftet med EU:s sociala fonder (ESF-medel) är empowerment, makt
            till de maktlösa. Medlen ska öppna nya möjligheter för grupper
            som annars har svårt att förbättra sin situation. Bland dessa
            grupper räknas småföretag med svag ekonomi, långvarigt arbetslösa,
            ungdomar och kvinnor som inte har fått fotfäste i arbetslivet,
            handikappade. En viktig målgrupp är invandrarna som i hela unionen
            intensivt utnyttjar de sociala fondernas finansiering för att
            få inträde i arbetslivet.
          </p>
          <p xml:id="i-Uz9vMYndcLcFqpJjqqriiJ">
            Sveriges första period med projekt finansierade med medel från
            EU:s sociala fonder startade 1995 och avslutades 2000. Enbart
            1 %av de beviljade projekten var initierade och ledda av invandrarnas
            arbetsgrupper. De största stödbeloppen gick till den offentliga
            sektorn @ arbetsförmedlingar och kommuner @ och till traditionella
            starka svenska organisationer (ABF, TBV, Röda Korset och andra).
            Detta motverkade syftet med själva denna sociala verksamhet. EU:s
            pengar är inte avsedda att förstärka den svenska offentliga sektorn,
            som räknas bland de starkaste i världen, och inte heller att ge
            mer till väletablerade organisationer med stora resurser.
          </p>
          <p xml:id="i-MJ2HQsemLNE8AwwpSbaQ7x">
            Den andra perioden med stöd från EU:s sociala fonder skulle börja
            år 2000 men blev kraftigt försenad på grund av oklarheter och
            ständiga omorganisationer i och mellan svenska myndigheter. Under
            en 18 månader lång väntetid förlorade en del aktiva grupper och
            små företag många möjligheter att agera @ eftersom både finansiering
            och regelverk saknades. När arbetet äntligen startade visade det
            sig att ännu färre invandrargrupper än tidigare skulle få utveckla
            egna projekt. Invandrargrupperna engagerade i verksamheten tvingades
            med tiden sänka sin andel under 1 % av alla beviljade projekt.
          </p>
          <p xml:id="i-15RdcRmcshdTCoUbjJ1M3T">
            I november 2002, när några få invandrargrupper och några få småföretag
            trots allt hade kommit en bit på vägen med arbete finansierat
            med medel från EU:s sociala fonder (så kallade mål 3-projekt och
            equal-projekt), stoppades plötsligt utbetalningarna av medel från
            den europeiska socialfonden!( EU:s medel administreras i Sverige
            av Ams kassatjänster.) Godkända verksamheter under utveckling
            sedan månader förlamades. Löner för genomförda arbetsmoment och
            hyror för arbetslokaler kunde inte betalas. Kommuner, arbetsförmedlingar
            och rika svenska organisationer hade chanser att rädda sina startade
            verksamheter genom att hämta medel från annat håll; de som hotades
            att gå under var invandrarnas arbetsgrupper och de små företag
            som hade litat på de svenska myndigheternas planering och lyssnat
            på lockropen om delaktighet. Först i slutet av december rättade
            regeringen till detta misstag och utbetalningarna genomfördes.
            Men de ekonomiskt svaga små företagen och invandrarnas arbetsgrupper
            hade tvingats antingen att arbeta utan att ta betalt eller lägga
            ned verksamheten.
          </p>
          <p xml:id="i-Ph3tpeUnxvRtvupie1hpRf">
            Efter denna kris vid årsskiftet 2002/03 ändrades en gång till
            arbetssättet inom den myndighet som hanterar EU-projekten, ESF-rådet.
            Nya regler och nya rutiner formulerades och ESF-rådet började
            bli alltmer beroende av beslut tagna inom Ams. Om ett projekt
            inte fick deltagare från länsarbetsnämnderna och arbetsförmedlingarna
            kunde arbetet inte sättas i gång, eftersom den viktigaste delen
            av den nationella finansieringen kom via ersättning till deltagarna
            (a-kassa eller socialbidrag). Också detta förhållande har haft
            en negativ inverkan på invandrarnas organisationer, eftersom många
            av de regler som länsarbetsnämnderna och arbetsförmedlingarna
            följer stoppar samarbetet med små fristående projektägare. En
            gång till går den största delen av finansieringen från EU till
            projekt ägda av den offentliga sektorn, starka svenska organisationer
            eller företag med god ekonomi. I praktiken leder detta till systematisk
            diskriminering av invandrarnas organisationer.
          </p>
          <p xml:id="i-PPB46QPbc7AxaUbCaUCb5t">
            Ett exempel på den allt snävare utdelning av projektmedel kommer
            från det så kallade Insats 4-området @ där små projekt för lokalutveckling
            förbereds. Många små invandrarorganisationer var ytterst intresserade
            av allt blev deltagare och projektledare. Olika utbildningar anordnades
            under 2002 och 2003 av invandrarnas egna arbetsgrupper @ men de
            mycket blygsamma belopp som senare delades ut blev en stor besvikelse.
            Den start till engagemang som kurserna hade lovat fick ingen fortsättning
            och många små organisationer blev passiviserade.
          </p>
          <p xml:id="i-FvWeGApFrKfq91ChW4VPvC">
            Hanteringen av arbetet med medel från EU:s sociala fonder ger
            upphov till allvarlig kritik. Det var och är fel att i så stor
            utsträckning använda ESF-medel för verksamhet inom den offentliga
            sektorn, starka traditionella organisationer och väletablerade
            företag. Det var och är fel att låta långa perioder löpa utan
            någon aktivitet på grund av ständiga omorganisationer i och mellan
            svenska myndigheter. Det var och är fel att lämna små företag
            och små fristående arbetsgrupper helt utanför kretsen av samarbetspartner
            som deltar i experiment avsedda att förnya arbetslivet.
          </p>
          <p xml:id="i-CUpLvGbq9usyNk8Ymnizb2">
            Den allvarligaste kritiken bör riktas mot de svaga satsningarna
            på grupper som behöver förstärka sin position i samhället. Under
            hela perioden som har följt landets inträde i EU har olika socialdemokratiska
            regeringar inte tagit hänsyn till den viktigaste principen i EU:s
            sociala politik: makt åt de maktlösa @ empowerment. Respekten
            för denna princip kan inte återställas om ESF-medel inte direkt
            riktas till de grupper som behöver ta makten över sin vardag.
          </p>
          <p xml:id="i-NredAjJrXUi3vs4h8NVJHT">
            Analysen av arbetet med stöd från EU:s sociala fonder leder till
            negativa slutsatser när det gäller frågor om integration, segregation
            och systematisk diskriminering i det svenska samhället. Med bakgrund
            i denna lägesbeskrivning vänder jag mig till statsrådet med följande
            frågor:
          </p>
          <p xml:id="i-Fz4bfnhRA26kcXYCXfv7ek">
            Vilka åtgärder avser statsrådet att vidta för att garantera de
            små organisationernas och småföretagens (och då framför allt invandrarnas
            organisationer och företag) tillgång till projektfinansiering
            med medel från ESF-fonderna?
          </p>
          <p xml:id="i-DLc2WzoYJQr46tBfNVf6Pe">
            På vilket sätt avser statsrådet att förstärka de maktlösas @
            de arbetslösas och invandrarnas @ möjligheter att ta initiativ
            till och att leda verksamheter som lovar att öppna vägen till
            ett meningsfullt och någorlunda anständigt betalt arbetsliv?
          </p>
          <p xml:id="i-E94W6g4KZzWmwLJL9apNCY">
            På vilket sätt avser statsrådet att formulera departementets
            förordningar och instruktioner till Ams och länsarbetsnämnderna
            för att undanröja de rutiner som gör att man inte anvisar deltagare
            till lovande projekt initierade av de arbetslösa själva @ invandrare
            och svenskar?
          </p>
        </div>
      </div>
    </body>
  </text>
</TEI>
