<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200506--0180">
  <teiHeader>
    <fileDesc>
      <titleStmt>
        <title>Rovdjurspolitiken</title>
        <author>Johansson, Bengt-Anders (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rovdjurspolitiken till Nykvist, Ann-Christin (s) - Jordbruksminister om Rovdjurspolitiken</title>
          <idno type="rdwebb">GT10180</idno>
          <ref type="dokument_url_text">http://data.riksdagen.se/dokument/GT10180/text</ref>
          <ref type="dokument_url_html">http://data.riksdagen.se/dokument/GT10180</ref>
          <ref type="dokumentstatus_url_xml">http://data.riksdagen.se/dokumentstatus/GT10180</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P2x4fiHNXrW2XTzJZRJeJJ</idno>
            <persName>Bengt-Anders Johansson</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-YMBKfQyizm9S4skgPj3Xvw" corresp="i-P2x4fiHNXrW2XTzJZRJeJJ">
          <date when="2005-12-22"/>
        </correspAction>
        <correspAction type="received" xml:id="i-MENsuakJ8DjQLjvbh3zAD7" corresp="i-HhkgRHGRURfXTuftg1jHSf">
          <date when="2006-01-17"/>
        </correspAction>
        <correspAction type="answered" xml:id="i-MvN6pzvRgqnCri2noK99MJ" corresp="i-HhkgRHGRURfXTuftg1jHSf">
          <date when="2006-01-27"/>
        </correspAction>
        <correspContext corresp="i-MvN6pzvRgqnCri2noK99MJ">
          <ref type="record" target="prot-200506--063">Riksdagens protokoll 2005/06:63 Fredagen den 27 januari</ref>
          <ref type="recordSection" target="unsetDivId">2 § Svar på interpellation 2005/06:180 om rovdjurspolitiken</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AFRygibGg5XQnfEN8q2eqT">
            None Rovdjurspolitiken None None
          </p>
        </div>
        <div type="ipqSubmissionInfo">
          <p xml:id="i-Da8tAVDUDEPoaXj9e95b6a">
            den 22 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DrHvDuYy3MYZYQsVrKJU9n">
            När det gäller de svenska rovdjursstammarna har riksdagen beslutat
            om antalsmässiga etappmål. Jag vill understryka att vi moderater
            står bakom att vi ska ha frilevande rovdjurstammar. Samtidigt
            avvisade Moderaterna de etappmål som regeringen föreslog när riksdagen
            fattade sitt beslut, eftersom dessa etappmål inte är ändamålsenliga.
          </p>
          <p xml:id="i-UyFfgXrQrYF9LJCWRAV9eo">
            Regeringen har att fullfölja de beslut som riksdagen fattar,
            men i regeringens arbete ingår också att noga följa utvecklingen
            och vid behov vidta åtgärder. Regeringen kan också lägga förslag
            om ändrad lagstiftning på riksdagens bord. Jag anser även att
            det är regeringens skyldighet att lyssna till de människor som
            speciellt påverkas av de beslut som fattas. I fallet med rovdjurspolitiken
            verkar det som om regeringen valt att slå dövörat till och negligera
            de krav på förändringar som ständigt framförts.
          </p>
          <p xml:id="i-4Zz6JqDS8NRG2zjqAeZmGh">
            Rapporterna från olika delar av landet har sedan länge givit
            tydliga besked om att den förda rovdjurspolitiken har havererat.
            När 90 % av vargarna, 50 % av lodjuren och 30 % av björnarna är
            lokaliserade på 30 % av landets yta innebär det allvarliga påfrestningar
            för de människor som bor i dessa områden, och det utgör också
            en påfrestning på övriga viltstammar. Ett exempel på detta är
            uppgifterna om att upp till 70 % av renkalvarna i delar av Jämtland
            har blivit rovdjursföda.
          </p>
          <p xml:id="i-2V74aSVJ8w8wDw6CBp1CSb">
            Den vanmakt som människor känner när det gäller att inte kunna
            freda sina tamdjur är mycket utbredd. Rovdjursforskare menar att
            den nuvarande lagstiftningen till och med ökar legitimiteten för
            eventuella tjuvjägare. När det gäller rätten till skyddsjakt utan
            föregående myndighetsbeslut (§ 28 i jaktförordningen) har det
            funnits förslag på en ny lydelse sedan 1999 utan att regeringen
            har ändrat den. Detta måste bero på ovilja eller bristande förmåga.
          </p>
          <p xml:id="i-F97kynCYCqiixDWGS1m2Ki">
            Nu krävs en omedelbar utvärdering av den svenska vargstammen,
            att skyddsjaktsbeslut flyttas ned till länsstyrelsen, att § 28
            gör det möjligt att freda tamdjur före angrepp, att avlysningsjakt
            på varg införs och att ersättningsreglerna vid rovdjursangrepp
            ges för faktisk skada.
          </p>
        </div>
        <div type="ipQuestion">
          <p xml:id="i-4NxWLJ1j4K9WXBDCFQnh5j">
            Det bästa sättet att värna rovdjursstammarna är att utforma förvaltningen
            av stammarna i dialog med människorna som bor och verkar i rovdjursområdena.
            Detta har regeringen helt struntat i vilket ger grogrund för den
            "överhöghetskänsla" som medborgarna känner inför beslutsfattarna.
            <list rend="ordered">
              <item>
                1. När avser statsrådet att en utvärdering av den svenska vargstammen
                ska kunna genomföras?
              </item>
              <item>
                2. Vilka åtgärder avser statsrådet att vidta för att se till
                att beslut om skyddsjakt flyttas till länsstyrelserna?
              </item>
              <item>
                3. Vilka åtgärder avser statsrådet att vidta för att ändra §
                28 i jaktförordningen så att tamdjur kan fredas före ett rovdjursangrepp?
              </item>
              <item>
                4. Vilka åtgärder avser statsrådet att vidta för att införa avlysningsjakt
                på varg?
              </item>
              <item>
                5. Vilka åtgärder avser statsrådet att vidta för att ersättningsreglerna
                vid rovdjursangrepp ändras så att ersättningen ges för faktiskt
                skada?
              </item>
              <item>
                6. Vilka åtgärder avser statsrådet att vidta för att ge besked
                till drabbade människor i rovdjurstäta områden när regeringen
                avser att vidta dessa åtgärder?
              </item>
            </list>
          </p>
        </div>
      </div>
    </body>
  </text>
</TEI>
