<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0262">
  <teiHeader>
    <fileDesc>
      <titleStmt>
        <title>folkrättens grund</title>
        <author>Landgren, Per (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>folkrättens grund till utrikesminister Anna Lindh om folkrättens grund</title>
          <idno type="rdwebb">GQ10262</idno>
          <ref type="dokument_url_text">http://data.riksdagen.se/dokument/GQ10262/text</ref>
          <ref type="dokument_url_html">http://data.riksdagen.se/dokument/GQ10262</ref>
          <ref type="dokumentstatus_url_xml">http://data.riksdagen.se/dokumentstatus/GQ10262</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ErVmo7eYu7oehJQsJSwD6t</idno>
            <persName>Per Landgren</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8mE7YNnsn3uiVYkeqhAvdu" corresp="i-ErVmo7eYu7oehJQsJSwD6t">
          <date when="2003-03-31"/>
        </correspAction>
        <correspAction type="received" xml:id="i-D6QhRYneLKafE1uiahtZYb">
          <date when="2003-04-01"/>
        </correspAction>
        <correspAction type="received" xml:id="i-ALcwM3Vt2i1Sny4SsgAH2C" corresp="i-S7LcGmD5NuSMrFDW8LBeJ1">
          <date when="2003-04-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GUb6tsJwKoMAosYUUAUwjY">
            Interpellation 2002/03:262 av Per Landgren (kd) till utrikesminister
            Anna Lindh om folkrättens grund
          </p>
        </div>
        <div type="ipqSubmissionInfo">
          <p xml:id="i-P52E3dnaEty6oi9mt27xkv">
            den 31 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-S61xf6yM5C7Ai4Q1YaTRjT">
            I interpellationsdebatten den 25 mars 2003 om folkrätten tycktes
            utrikesminister Anna Lindh mena att "det militära ingripandet
            mot Irak" utgör ett brott mot folkrätten, eftersom det sker utan
            FN-mandat. "Utan folkrätten, utan ett gemensamt regelverk för
            hur stater ska agera mot varandra gäller enbart den starkes rätt,
            något vi inte kan acceptera." I den aktuella debatten Situationen
            i Irak i riksdagen fredagen den 24 januari i år argumenterade
            utrikesminister Anna Lindh för ett starkt FN. Anförda skäl var
            att ett starkt FN var viktigt för den globala ordningen. Ytterligare
            ett argument var att Sverige "gynnas" av det. Det hävdades garantera
            att "rätt går före makt". Lindh hävdade att det "är rätten som
            styr, inte storleken på länder, inte krigets styrka. Därför är
            det farligt för oss om FN:s makt urholkas."
          </p>
          <p xml:id="i-AgK8E7ybH9nttvmkz8suZs">
            I denna interpellation vill jag uppehålla mig vid den principiella
            frågan om folkrättens grund. Utrikesministern, som den 25 mars
            inbjöd till en sådan interpellationsdebatt, tycks nämligen mena
            att internationell rätt såsom den uttrycks i FN-stadgan och i
            säkerhetsrådets beslut är en garanti mot "den starkes rätt", det
            vill säga mot maktpolitik. Lindh verkar utgå ifrån att FN i sig
            garanterar rätten. Om jag uppfattat utrikesministern och regeringens
            hållning riktigt vill jag mot detta kunna anföra följande.
          </p>
          <p xml:id="i-MP1GRKY9u7Y7MkdjdHQx7G">
            I FN-stadgans första artikel läser vi om målet att "mellan nationerna
            utveckla vänskapliga förbindelser, grundade på aktning för principen
            om folkens lika rättigheter och självbestämmanderätt samt vidta
            andra lämpliga åtgärder för att befästa världsfreden". Åtgärderna
            bestämmer säkerhetsrådet (se till exempel artikel 39). När samma
            stadga i artikel 2 slår fast enskilda staters territoriella integritet
            och politiska oberoende manifesteras den i FN-stadgan olösta spänningen
            mellan folk och stat. En stats rätt och intresse sammanfaller
            långt ifrån alltid med ett folks rätt och intresse.
          </p>
          <p xml:id="i-8fiVE9qF2DDnGzauaEhJUS">
            FN-stadgans inledning talar om folk och inte om stater. Här finns
            ett erkännande av att folken har rättigheter, men folkens utbredning
            behöver inte sammanfalla med hur gränser mellan stater dragits.
            Ett folk kan identifieras genom etnicitet, kultur, språk, religiös
            tillhörighet och annan samhörighet. Kärnan i ett folks rättigheter
            är att de får realiseras i eller genom en statsbildning eller
            att folkets distinkta karaktär också återspeglas i statsbildningens
            institutioner. I inledningen till FN-stadgan bekräftas dessutom
            övertygelsen om alla människors värdighet och fundamentala fri-
            och rättigheter. Alla människor har en rätt att i sina liv få
            förverkliga grundläggande fri- och rättigheter. Respekten för
            mänskliga fri- och rättigheter är en förutsättning för medlemskap
            i FN.
          </p>
          <p xml:id="i-JBs4u9QSi71dZcHgCxgSfJ">
            En tolkning av FN-stadgan utifrån folkens rätt går tillbaka på
            en naturrättslig syn på folk som en naturlig gemenskap med inneboende
            rättigheter. Denna syn följer logiskt av den likaså naturrättsligt
            inspirerade synen att var människa har en inneboende värdighet
            och att en statsmakt måste respektera alla människors fri- och
            rättigheter. Den i dag förhärskande tolkningen av FN-stadgan synes
            mig däremot rent maktpolitisk. FN betraktas som en organisation
            för stater, oavsett hur denna stat kommit till eller hur den utövar
            sin makt. Finns en regering, en befolkning och kontroll över ett
            territorium, då uppfylls också de folkrättsliga kriterierna för
            ett erkännande och medlemskap i FN.
          </p>
          <p xml:id="i-AzeHjcW3QjPcvTETgS8oBq">
            I denna motsättning mellan folk och stat ligger såväl FN:s svaghet
            som styrka. Den byggdes in i FN-stadgan redan från början, eftersom
            stater som Kina och Sovjetunionen inte skulle hållas utanför från
            början, trots att de inte reellt respekterade grundförutsättningarna
            utifrån människovärdesprincipen. Vilken rövarstat som helst kan
            också vara medlem. Medborgare och minoriteter, hela folkslag inklusive
            det egna folket kan förtryckas av samma medlemsnation. FN-stadgan
            och nuvarande tolkning av den kan användas till sådana länders
            försvar och fortsatta existens. Tibet uppfyllde de tre kriterierna
            på att utgöra en stat vid Kommunist-Kinas invasion 1949. I norra
            Irak lever kurder i ett slags pseudofederalistiskt styre och ursprungsbefolkningen
            av assyrier/syrianer lever under förtryck. Till detta kommer att
            Libyen valts till ordförande för kommissionen för mänskliga rättigheter
            (Human Rights Commission) och att Irak, enligt uppgift, planeras
            leda en konferens i maj om nedrustning. Ytterligare ett olöst
            problem, som byggdes in i FN från start, är att en av fem i säkerhetsrådet
            systematiskt kan förlama hela FN genom att lägga sitt veto mot
            varje resolution som uppfattas gå emot den egna statens intressen.
            Nuvarande representation av permanenta medlemmar i säkerhetsrådet
            kan knappast heller sägas spegla relevanta geopolitiska och maktpolitiska
            förhållanden.
          </p>
          <p xml:id="i-JboJ5HYQLD5M4wgjMrJXYp">
            Nuvarande svenska linje att folkrätt skapas och enbart kan skapas
            av FN och i synnerhet av säkerhetsrådet synes mig vara ett uttryck
            för en modern maktpolitisk inställning. Folkrätten har visserligen
            getts en formell styrka, men säkerhetsrådet fungerar som en stats
            lagstiftande församling, som ständigt skapar positiv rätt. Någon
            fast grund för denna den internationella rättens positiva lagstiftning
            tycks emellertid inte finnas i realiteten. Åtminstone kan en rättighetsbaserad
            politik förd enligt folkens och enskilda människors verkliga intressen
            systematiskt förhindras av stater, som trots medlemskap och därmed
            skenbar respekt för FN:s rättighetskatalog inte lever upp till
            sina förpliktelser. En styrka, som dock ofta framhålls, är att
            även stater som tydligt bryter mot människors och folks rättigheter
            ändå finns med på den enda världspolitiska arena som finns. FN
            kan politiskt binda upp dem och på olika sätt agera mot dem.
          </p>
          <p xml:id="i-AJBzzsAaHnQ22Wa6x3z13f">
            Folkrätt har historiskt utgått från nationernas rätt och på naturrättsligt
            betingade mänskliga fri- och rättigheter. Nationer växte fram
            med folkslag som grund, där nationens tillskansade territorium
            kom att utgöra staten. Risken är uppenbar att folkrätt används
            som ett maktpolitiskt instrument i och genom FN. Folkrätten, ius
            gentium, får inte bara ges en cynisk maktpolitisk tolkning. Folkrätt
            innebär inte att stater @ oavsett hur statsledningen beter sig
            mot sitt folk och mot andra länder @ besitter ett slags internationell
            rättslig immunitet. I folkrätten finns enligt min mening ett oundgängligt
            etiskt/moraliskt fundament, vilket utgörs av naturrätten.
          </p>
          <p xml:id="i-88ibwbJ4wDh2oqZ3VnyR8F">
            Mot bakgrund av det som ovan anförts vill jag fråga utrikesministern
            följande:
          </p>
          <p xml:id="i-9wEwCLHJCdMtznTgLXs7f5">
            Hur bedömer utrikesministern att begrepp som folkrätt och internationell
            rätt bör definieras?
          </p>
          <p xml:id="i-XbvdjC8JC8j3W7BxoWz5DJ">
            Hur bedömer utrikesministern FN:s och säkerhetsrådets relation
            till folkrätt?
          </p>
          <p xml:id="i-5yTaGP7wCJT5H76Y4S4URR">
            Bedömer utrikesministern folkrätten så att säkerhetsrådet skulle
            kunna gå emot folkrätten och fatta folkrättsligt illegitima beslut?
          </p>
          <p xml:id="i-CD8YbH7gvrriPSzNa68oJ3">
            Delar utrikesministern min bedömning att mänskliga fri- och rättigheter
            samt folks rättigheter behöver lyftas fram i folkrätten?
          </p>
          <p xml:id="i-FjK32EuBV6DXZGcQipdcqH">
            Bedömer utrikesministern att FN genom sin nuvarande konstruktion
            och funktion garanterar internationell rätt, folkrätt och mänskliga
            fri- och rättigheter?
          </p>
          <p xml:id="i-WaKwyr9sNeAzrf6f5dxsyX">
            Är utrikesministern beredd att i FN och andra internationella
            sammanhang verka för att mänskliga fri- och rättigheter samt folks
            rättigheter förstärks i förhållande till staternas rätt?
          </p>
        </div>
      </div>
    </body>
  </text>
</TEI>
