<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0153">
  <teiHeader>
    <fileDesc>
      <titleStmt>
        <title>konstnaderna för trängselavgifter</title>
        <author>Andrén, Gunnar (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>konstnaderna för trängselavgifter till finansminister Bosse Ringholm om konstnaderna för trängselavgifter</title>
          <idno type="rdwebb">GQ10153</idno>
          <ref type="dokument_url_text">http://data.riksdagen.se/dokument/GQ10153/text</ref>
          <ref type="dokument_url_html">http://data.riksdagen.se/dokument/GQ10153</ref>
          <ref type="dokumentstatus_url_xml">http://data.riksdagen.se/dokumentstatus/GQ10153</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <persName>Gunnar Andrén</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-3BPDpix7Jb2HNhUYyzpb1a" corresp="i-XcAqMe3ntVBboWUxqACfz">
          <date when="2003-02-03"/>
        </correspAction>
        <correspAction type="received" xml:id="i-Y5RgQoAKCajU8YJtYnDf6A" corresp="i-A5R84cTmpky3NHJ7nLKaEt">
          <date when="2003-02-04"/>
        </correspAction>
        <correspAction type="answered" xml:id="i-PBWTHHLDNU5g3r5Rk57voS" corresp="i-L7Ay5GaFaMutWEX7utMv62">
          <date when="2003-02-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QXAn3RFuEhXW2KHLhhbCXe">
            Interpellation 2002/03:153 av Gunnar Andrén (fp) till finansminister
            Bosse Ringholm om konstnaderna för trängselavgifter
          </p>
        </div>
        <div type="ipqSubmissionInfo">
          <p xml:id="i-Wwo5xKsQEvf7PzkQJrZC5Q">
            den 3 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DJEfnygUWwc2G5v3BBW5Sa">
            I samband med diskussionerna om en ny politisk bas för ministären
            Persson överenskom i början av oktober 2002 tre partier, Socialdemokraterna,
            Vänsterpartiet och Miljöpartiet, i det så kallade 121-punktsprogrammet,
            bland annat om att tillåta införandet av kommunala trängselavgifter
            @ som mer adekvat borde benämnas ransoneringsavgifter eller biltullar
            @ syftande till att möjliggöra införande av sådana bilistkostnader
            i Stockholms kommun.
          </p>
          <p xml:id="i-Qe6XWJ7S8jJenmkVZJsJxv">
            För detta krävs särskild lagstiftning.
          </p>
          <p xml:id="i-Qtocyxk8pz8fPsmYBdzR5V">
            Inom kort @ närmare bestämt den 5 och den 19 februari @ träffas
            företrädare i olika konstellationer från skilda partier och kommuner
            i Stockholmsregionen för att överlägga om följderna av 121-punktsprogrammets
            trängselavgiftsmöjlighet.
          </p>
          <p xml:id="i-KxLdjp4498rZD6TKwX2bf2">
            Inför sådana överläggningar behöver visshet om regeringens syn
            på en rad frågor föreligga.
          </p>
          <p xml:id="i-JeGSGjYvN74DNJsBTP6dX5">
            Den 1 juni 2003 ska dessutom den statliga Stockholmsberedningen
            lägga fram förslag till lagstiftning för regeringen. Huvududsekreteraren
            i beredningen anser att biltullar (trängselavgifter/bilavgifter)
            är en skatt, vilket innebär @ enligt min mening @ att det är logiskt
            att riksdagen och dess skatteutskott ska bereda och ta ställning
            till lagstiftningen samt dessutom skattens omfattning och höjd.
          </p>
          <p xml:id="i-CDpjpGHRe3eHrVhAbaujFh">
            Som bekant utövas svenska folkets rätt att sig beskatta av riksdagen
            allena. Riksdagen bör @ enligt min mening @ under inga förhållanden
            avhända sig sin grundlagsstadgade rätt, tillika skyldighet, att
            besluta om alla former av skatter, oavsett vad dessa sedan kallas:
            tullar, avgifter eller vad det vara må.
          </p>
          <p xml:id="i-TFfiGt3spoDzjvWn6w8s7z">
            Eftersom det också utöver denna definitionsfråga om vad som nu
            benämns trängselavgifter egentligen är, finns en rad andra för
            riksdagen obesvarade frågor. Därför väcks denna interpellation
            i syfte att inför kommande utredningsarbete och eventuellt riksdagsbeslut
            klargöra både det fiskala och det finansiella ansvaret vid införande
            av biltullen/trängselavgiften.
          </p>
          <p xml:id="i-Y6syoAKydVoJAUsk1iGFWS">
            Av särskilt kommunalt intresse är det dessutom att klargöra vem
            som bär ansvaret för kostnaderna för de investeringar som behövs
            för att införa biltullar/trängselavgifter i Stockholmsregionen.
          </p>
        </div>
        <div type="ipQuestion">
          <p xml:id="i-QfiZnXy5kqcSMnL86moXQ1">
            Bakgrunden är denna:
            <list rend="unordered">
              <item>
                1. Stockholmsregionens roll som tillväxtcentrum för hela landet
                är oomtvistlig och dess fortsatta utveckling är därför av central
                betydelse för att trygga hela Sveriges framtida välstånd.
              </item>
              <item>
                2. En avgörande faktor för att Storstockholm ska kunna spela
                denna roll är att den sedan lång tid eftersatta kommunikationsapparaten
                rustas upp och byggs ut.
              </item>
              <item>
                3. Framkomligheten måste ökas för både person- och varutransporter.
              </item>
              <item>
                4. Huvudlinjen måste @ enligt min mening @ vara en kraftig utbyggnad
                av kollektivtrafiken. Dagens diskussion om den växande biltrafiken
                och om biltullar/trängselavgifter ska ses mot bakgrund av bristerna
                i kollektivtrafiken och otillräckliga investeringar i vägar, tunnelbana
                och järnvägar under de senaste årtiondena.
              </item>
              <item>
                5. Huvudstadsregionen har en fjärdedel av landets totala trafikarbete,
                men har under decennier fått nöja sig med cirka tio procent av
                de statliga väganslagen. Även i fråga om den spårbundna trafiken
                har Stockholms län blivit styvmoderligt behandlat.
              </item>
              <item>
                6. Tydligast syns dagens katastrofala trafiksituation i ändlösa
                köer längs infartsleder och i innerstaden.
              </item>
              <item>
                7. Detta har resulterat i två snabbt växande problem:
              </item>
              <item>
                A. Huvudstadsregionen hotas av tudelning mellan norr och söder
                med svåra ekonomiska och sociala konsekvenser.
              </item>
              <item>
                B. En närmast total trafikinfarkt hotar huvudstadens kärna, landets
                viktigaste arbetsområde och rikets ekonomiska centrum.
              </item>
            </list>
          </p>
          <p xml:id="i-A6cDgJgwmZr4YevLwtLxEh">
            Vad bör i detta läge prioriteras?
          </p>
          <p xml:id="i-8jLAxkBGQSsyHMMSs5Bme6">
            Enligt min mening behövs ytterligare ökad kollektivtrafikandel
            av det samlade transportarbetet i Stockholmsregionen, detta trots
            att regionen redan i dag har en av världens högsta kollektivtrafikandelar.
          </p>
          <p xml:id="i-MuPHELJiNPYDY72eJNNa3F">
            Det kräver systematisk utbyggnad av den spårbundna trafiken,
            särskilt tunnelbanan. Där finns stora eftersatta investeringar,
            ingen betydande nybyggnad har skett under den senaste 10-årsperioden
            trots mycket stor befolkningstillväxt i hela regionen.
          </p>
          <p xml:id="i-SG96k9u6ANsmfgzi3iFbXS">
            Regionen som helhet har dock @ genom Stockholms läns landsting
            @ tagit sitt finansiella ansvar. Nu måste staten, genom riksdag
            och regering, ta sitt.
          </p>
          <p xml:id="i-J8A1sBSM5dGiAHj8eddV19">
            Staten måste @ också enligt min mening @ finansiera de investeringar
            som är statliga åtaganden så att Stockholm kan fortsätta att fungera
            som landets huvudstad. Det är en lika viktig sak för tillresande
            från hela övriga landet som för boende i Stockholms stad att Sveriges
            huvudstad inte förvandlas till ett trafikinferno.
          </p>
          <p xml:id="i-BpkN1XBBgVp8qYeAgjDow1">
            Folkpartiet i Stockholms län har i valrörelsen 2002 tydligt sagt
            nej till införande av biltullar/trängselavgifter i regionen. Väljarna
            kan lita på att Folkpartiet står fast vid att vad vi sade före
            valdagen också gäller därefter.
          </p>
          <p xml:id="i-Q9A23UFTHrF5EVxhf3KQgn">
            Regering och riksdag ska i praktiken inte tvinga Stockholms kommun
            eller någon annan kommun att införa biltullar/trängselavgifter.
            Förslag från den politiska majoriteten i riksdagen föreligger
            emellertid nu att införa vad som kallas trängselavgifter i Stockholm.
            Det är från liberala utgångspunkter oacceptabelt att billtullar/trängselavgifter
            på kommunal eller regional nivå trumfas igenom via en politisk
            uppgörelse på riksnivå.
          </p>
          <p xml:id="i-BJnWefiv3H3KnWHPDGWQaQ">
            Den fråga som därför inställer sig på finansieringsområdet är
            vem som ska betala de betydande tekniska investeringar @ beräkningar
            som gjorts visar att det handlar om flera hundra miljoner kronor
            @ som införandet av biltullar/trängselavgifter innebär. Ska Stockholms
            stads invånare stå för denna utgift? Eller invånarna i hela Stockholms
            län? Eller @ som finansborgarrådet i Stockholms stad Annika Billström
            (s) säger sig förutsätta @ staten, det vill säga samtliga invånare
            i vårt land?
          </p>
        </div>
        <div type="ipQuestion">
          <p xml:id="i-MuTvLjLb8SWV7qJp6bWGc4">
            Jag vill med anledning av ovanstående fråga finansminister Bosse
            Ringholm följande:
            <list rend="unordered">
              <item>
                Är införandet av biltullar/trängselavgifter att betrakta som
                en skatt eller en kommunal avgift?
              </item>
              <item>
                Kommer finansministern att verka för Stockholms finansborgarråds
                begäran att staten bestrider de investeringar som ett införande
                av biltullar/trängselavgifter i Stockholm medför @ och därmed
                hålla skattebetalarna i Stockholms stad skadeslösa?
              </item>
            </list>
          </p>
        </div>
      </div>
    </body>
  </text>
</TEI>
