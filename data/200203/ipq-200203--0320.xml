<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0320">
  <teiHeader>
    <fileDesc>
      <titleStmt>
        <title>vetenskaplig information till Sveriges läkare</title>
        <author>Narti, Ana Maria (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>vetenskaplig information till Sveriges läkare till socialminister Lars Engqvist om vetenskaplig information till Sveriges läkare</title>
          <idno type="rdwebb">GQ10320</idno>
          <ref type="dokument_url_text">http://data.riksdagen.se/dokument/GQ10320/text</ref>
          <ref type="dokument_url_html">http://data.riksdagen.se/dokument/GQ10320</ref>
          <ref type="dokumentstatus_url_xml">http://data.riksdagen.se/dokumentstatus/GQ10320</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <persName>Ana Maria Narti</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-W5qvQn22oysNFNnqp4NuGi" corresp="i-4SAiMdwrEthd2M8z2yjtkv">
          <date when="2003-05-02"/>
        </correspAction>
        <correspAction type="received" xml:id="i-MrdfghVqKTHEvNHhAAQDQy" corresp="i-ESKbhHz2VETwMj9meYcmxk">
          <date when="2003-05-05"/>
        </correspAction>
        <correspAction type="answered" xml:id="i-8ATUhD6GdDJcgKArNa9LbC" corresp="i-ESKbhHz2VETwMj9meYcmxk">
          <date when="2003-05-16"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3RCwJeXurLRXCbJMT6PBmE">
            Interpellation 2002/03:320 av Ana Maria Narti (fp) till socialminister
            Lars Engqvist om vetenskaplig information till Sveriges läkare
          </p>
        </div>
        <div type="ipqSubmissionInfo">
          <p xml:id="i-XdUV7E2U61CLeQzntAqA4v">
            den 2 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UpYJf6EpHq4qjypTR3P2eS">
            Gång på gång får läkarna i primärvården och på sjukhusen information
            om nya läkemedel och nya behandlingsmetoder via massmedier eller
            reklamkampanjer.
          </p>
          <p xml:id="i-PHfLP4sCctaWwfqmfAKU9f">
            Bara under de senaste månaderna har ett flertal medicinska rön
            presenterats i medierna, bland annat nya sätt att dosera läkemedel
            mot högt blodtryck och nya behandlingar av tinnitus. Ett av SVT:s
            nyhetsprogram presenterade nyligen en ny kirurgisk mycket effektiv
            behandling av patienter med lymfödem. Denna behandling var helt
            okänd för många läkare från Stockholmstrakten trots att den sedan
            en tid praktiseras i Sverige, på Malmös akademiska sjukhus.
          </p>
          <p xml:id="i-GxQpAGzSFLxZVNUmXpyAhZ">
            Människor som via medierna får höra om vad som är eller åtminstone
            förefaller vara helt nya möjligheter att förbättra sin livskvalitet
            är självklart ivriga att få tillgång till dessa nyheter. När information
            om nya behandlingar eller mediciner sprids via medierna eller
            reklamkampanjer väcks vågor av intensiva förväntningar hos och
            krav från många patienter och patientanhöriga. Men om läkarna
            inte på förhand fått detaljerad vetenskaplig information kan de
            inte skriva ut de nya medicinerna och inte heller remittera patienterna
            till de specialister som redan behärskar de nya arbetssätten.
            De kan inte heller förklara varför en viss behandling är olämplig
            eller rentav riskabel.
          </p>
          <p xml:id="i-5YXmzA9dGQ25DehAzMt7Lf">
            Detta riskerar att skapa spänningar, och till och med konflikter,
            mellan patienter och läkare. Den enda möjlighet som finns för
            läkarna att snabbt få information är många gånger att direkt vända
            sig till läkemedelsföretagen trots att den informationen inte
            alltid kan betraktas som den bästa källan för objektiv kunskap.
          </p>
          <p xml:id="i-DaHB9gX3ErcX83DJMTLRmR">
            När de nyaste och flitigt omskrivna preparaten mot impotens och
            fetma (Viagra, Xenical och Reductil) lanserades var det omöjligt
            för läkarna att finna vetenskapligt säker information om dessa.
            Trycket från patienternas sida var mycket stort, samtidigt som
            biverkningar och doseringar inte var självklara för behandlande
            läkare. För att någorlunda snabbt kunna möta den stora efterfrågan
            och de växande kraven från patienternas sida tvingades många läkare
            därför att ta direkt kontakt med läkemedelsproducenterna, vilket
            var frustrerande för många läkare.
          </p>
          <p xml:id="i-JUSkwbpNoS4LfD7wDuHCz6">
            De informationsinsatser som läkemedelsföretagen erbjuder är ofta
            värdefulla, men de flesta läkare behöver kontrollera informationen
            genom att ta del av kompletterande och detaljerad kunskap från
            helt fristående vetenskapliga källor.
          </p>
          <p xml:id="i-XnJgmWN6mR6rxtHnwpqJnc">
            Den senaste reklamkampanjen för ett nytt preparat mot impotens
            kommer troligen att bygga upp nya förväntningar. Reklamkampanjer
            av denna sort blir alltmer påträngande och riskerar att inge orealistiska
            förhoppningar om vad nya mediciner och behandlingar kan åstadkomma.
          </p>
          <p xml:id="i-HbUSEcSgrnPh1919RKTjfc">
            Det problem som aktualiseras här är ingalunda någon nyhet, men
            det blir mer tillspetsat då både forskning och marknadsföring
            flyttar fram sina positioner. Frågan har tidigare diskuterats,
            framför allt vad gäller patienternas behov av information. Ett
            förslag har lagts fram av Folkhälsokommittén och Folkhälsoinstitutet
            arbetar med frågan. Men minst lika angeläget är att frågan om
            producentobunden information och dokumentation direkt distribuerad
            till läkarkåren finner sin lösning. Den allt snabbare och alltmer
            intensiva utvecklingen i medierna och reklamvärlden skapar ständigt
            nya krav. Läkarnas behov av väl analyserad och obunden information
            från andra källor än producenthåll växer därför ständigt.
          </p>
          <p xml:id="i-5EA4BHVUdrhimyxfkWjDea">
            Eftersom varje nytt läkemedel prövas innan det får tillstånd
            att distribueras finns redan i dag dokumentaion om nya mediciner
            samlad på många ställen utanför producentsfären. Men hur denna
            dokumentation i god tid före en lansering ska kunna göras tillgänglig
            för läkarna är än så länge en obesvarad fråga. Nutidens elektroniska
            system för kommunikation erbjuder många och relativt billiga möjligheter,
            men frågan om vem som bör ta initiativ till och ansvar för en
            sådan databas har inte diskuterats. I en sådan databas skulle
            också nya behandlingar regelbundet kunna presenteras. Det är därför
            viktigt att fastställa hur ansvaret för information, dokumentation
            och kommunikation av ny kunskap bör fördelas i framtiden mellan
            bland annat Socialstyrelsen, Landstingsförbundet, landstingen
            och kanske också Folkhälsoinstitutet.
          </p>
          <p xml:id="i-FcTstE5y2En4dXvigQjMop">
            Med anledning av ovanstående vill jag fråga socialministern vilka
            åtgärder ministern avser att vidta för att underlätta att vetenskaplig
            och producentobunden medicinsk information om nya läkemedel och
            nya behandlingsmetoder distribueras till läkarkåren.
          </p>
        </div>
      </div>
    </body>
  </text>
</TEI>
