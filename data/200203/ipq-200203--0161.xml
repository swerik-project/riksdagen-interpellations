<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0161">
  <teiHeader>
    <fileDesc>
      <titleStmt>
        <title>lönediskriminering i Regeringskansliet</title>
        <author>Billström, Tobias (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>lönediskriminering i Regeringskansliet till vice statsminister Margareta Winberg om lönediskriminering i Regeringskansliet</title>
          <idno type="rdwebb">GQ10161</idno>
          <ref type="dokument_url_text">http://data.riksdagen.se/dokument/GQ10161/text</ref>
          <ref type="dokument_url_html">http://data.riksdagen.se/dokument/GQ10161</ref>
          <ref type="dokumentstatus_url_xml">http://data.riksdagen.se/dokumentstatus/GQ10161</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-4qJ1WSYreoe9MGDFPCwZKy</idno>
            <persName>Margareta Winberg</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GEUEPZH67iWcT3Xj5ehutw" corresp="i-KPGvtK4s6Zp3E6XH6vj18n">
          <date when="2003-02-05"/>
        </correspAction>
        <correspAction type="answered" xml:id="i-T9C8T8Af1trJCT85FXYRNr">
          <date when="2003-02-18"/>
        </correspAction>
        <correspAction type="received" xml:id="i-TCtERYi8rtZw28Pib4kUDn" corresp="i-4qJ1WSYreoe9MGDFPCwZKy">
          <date when="2003-02-05"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-X7KBxNXfveL3AtRc8FgYZd">
            Interpellation 2002/03:161 av Tobias Billström (m) till vice
            statsminister Margareta Winberg om lönediskriminering i Regeringskansliet
          </p>
        </div>
        <div type="ipqSubmissionInfo">
          <p xml:id="i-6MpcW87CYhy5FRje7QPc95">
            den 5 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-G8RBCjUPHFaYnaBpLstL7Z">
            Jämställdhetsministern kritiserar ofta näringslivet för att det
            finns för få kvinnor på beslutande poster. Regeringen överväger
            en lagstiftning som ska tvinga bolag att kvotera in kvinnor i
            styrelserna. Men vid en närmare granskning av regeringens förhållande
            till jämställdhet framkommer det att regeringen själv inte är
            något föredöme. Regeringens jämställdhetspolitik är inte trovärdig.
          </p>
          <p xml:id="i-XE4xjzZ6AU6dkf9Af833ek">
            Lönesättningen på Regeringskansliet är ett bevis på regeringens
            passivitet när det gäller jämställdhetsfrågor. Bland handläggarna
            i exempelvis Justitiedepartementet tjänar männen runt 4 000 kr
            mer i månaden än kvinnorna enligt statistik från september 2002.
            Löneskillnaderna på Regeringskansliet har ökat med nästan 1 100
            kr sedan augusti 2001.
          </p>
          <p xml:id="i-YPybnc8P98nAzesxYUQm2u">
            Ny statistik från Statistiska centralbyrån visar att det generella
            lönegapet mellan män och kvinnor är 22 %. Enligt en LO-rapport
            från januari 2002 har skillnaden i faktiska tal ökat med ca 1
            000 kr i månaden. Trots att Socialdemokraternas mål varit att
            jämna ut löneskillnaderna kvarstår gapet, i synnerhet när regeringen
            själv sätter lönerna. En kvinnlig generaldirektör tjänar i genomsnitt
            7 % mindre än sin manlige kollega.
          </p>
          <p xml:id="i-q4tkgj1BS9HKpFguY9GPF">
            Enligt en TEMO-undersökning gjord bland Juseks medlemmar, som
            arbetar som jurister, ekonomer, samhälls-, system- och personalvetare
            understiger kvinnornas livsinkomst männens med tre miljoner kronor.
          </p>
          <p xml:id="i-PX3Kmxnu976VsnRhE1PJF">
            Sverige är inte längre Europas mest jämställda land när det gäller
            löner. Enligt EU:s statistikbyrå Eurostat hade Sverige 1995 den
            minsta skillnaden i lön mellan män och kvinnor, men sedan dess
            har både Belgien och Luxemburg gått förbi. Sverige tillhör också,
            tillsammans med Portugal och Österrike, de enda tre länder inom
            EU där skillnaderna ökar.
          </p>
          <p xml:id="i-Dweggy8Papy18UbJiT4sXf">
            Det är anmärkningsvärt att en regering som påpekar vikten av
            lika lön för lika och likvärdigt arbete samtidigt låter lönediskriminering
            fortsätta och öka på det egna Regeringskansliet. Det är viktigt
            att den politiska ledningen i ett land är ett föredöme i jämställdhetsfrågor.
          </p>
        </div>
        <div type="ipQuestion">
          <p xml:id="i-C8tbGmxSqypZzsxg7k8X13">
            Med hänvisning till dessa fakta vill jag till vice statsminister
            Margareta Winberg ställa följande frågor:
            <list rend="unordered">
              <item>
                1. Vilka initiativ avser ministern att vidta för att löneskillnaderna
                ska minska i Regeringskansliet?
              </item>
              <item>
                2. Vilka initiativ avser ministern att vidta för att löneskillnaderna
                ska minska generellt i samhället?
              </item>
            </list>
          </p>
        </div>
      </div>
    </body>
  </text>
</TEI>
