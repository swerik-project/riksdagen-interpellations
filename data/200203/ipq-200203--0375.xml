<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0375">
  <teiHeader>
    <fileDesc>
      <titleStmt>
        <title>ett brett perspektiv på ohälsan</title>
        <author>Brus, Sven (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ett brett perspektiv på ohälsan till Statsrådet Hans Karlsson om ett brett perspektiv på ohälsan</title>
          <idno type="rdwebb">GQ10375</idno>
          <ref type="dokument_url_text">http://data.riksdagen.se/dokument/GQ10375/text</ref>
          <ref type="dokument_url_html">http://data.riksdagen.se/dokument/GQ10375</ref>
          <ref type="dokumentstatus_url_xml">http://data.riksdagen.se/dokumentstatus/GQ10375</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-839FvTzHpvrdX4J7ckfWSt</idno>
            <persName>Sven Brus</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MsxgNLfnPrV8cDcK5WDga4" corresp="i-839FvTzHpvrdX4J7ckfWSt">
          <date when="2003-05-12"/>
        </correspAction>
        <correspAction type="received" xml:id="i-JEFWxYcqq3pZAX3QVtNx59" corresp="i-WMD43YDAt2Efk5C5qFXnaQ">
          <date when="2003-05-12"/>
        </correspAction>
        <correspAction type="answered" xml:id="i-AnDTE16wyhxEYS6mxBVT7S" corresp="i-WMD43YDAt2Efk5C5qFXnaQ">
          <date when="2003-05-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XNMshMuQ8sa35nPn9uUP9Q">
            Interpellation 2002/03:375 av Sven Brus (kd) till statsrådet
            Hans Karlsson om ett brett perspektiv på ohälsan
          </p>
        </div>
        <div type="ipqSubmissionInfo">
          <p xml:id="i-SuRwzsH6CpncM72yEcVcpX">
            den 12 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8bi4Xv3uzHyurT9FdLXVRX">
            Under år 2002 uppgick statens kostnader för ohälsan till 113
            miljarder kronor och i dag är nästan varje sjätte svensk sjukskriven
            eller förtidspensionerad. Att bryta den negativa utveckling som
            pågått sedan 1997 när det gäller sjukskrivningstalen är enligt
            regeringen den viktigaste politiska frågan under denna mandatperiod.
            Målet är naturligtvis att minska statens kostnader men främst
            att förebygga och lindra livssituationen för de många drabbade
            människorna.
          </p>
          <p xml:id="i-2EyUiKhfYhVqmMpLdDZN8H">
            Det finns inga enkla förklaringar till att ohälsokostnaderna
            ökat så dramatiskt. Svaret är inte att svenskarna blivit så mycket
            sjukare. Av AHA-utredningens arbete framgår att folkhälsan snarare
            har blivit något bättre. En studie genomförd av Arbetslivsinstitutet
            visar att diagnosen utbrändhet är minst lika vanlig hos arbetslösa
            och studerande som hos förvärvsarbetande. I en enkätundersökning
            av RFV säger hälften av de långtidssjukskrivna att deras situation
            beror på andra faktorer än arbetslivet. Olika undersökningar pekar
            också på att attitydförskjutningar till sjukförsäkringen har stor
            betydelse för utvecklingen.
          </p>
          <p xml:id="i-Ebr75n5rTMogWd38dCJsgv">
            Regeringens hittills förda politik har närmast ensidigt fokuserat
            på arbetsmiljöns betydelse för människors hälsa eller ohälsa.
            Målet om halvering av sjukskrivningarna har haft sin utgångpunkt
            i ett budgettänkande där de accelererande kostnaderna hotar andra
            viktiga välfärdsområden.
          </p>
          <p xml:id="i-GZ6KTwJ5fKVEn7ujDfZ5sV">
            Mot bakgrund, bland annat av här relaterade undersökningar, finns
            det anledning att anlägga ett brett perspektiv på ohälsans orsaker
            och därmed också på de åtgärder som krävs för att komma till rätta
            med problemet. I detta breda perspektiv hör arbetslivets villkor
            naturligt hemma. Men människors totala livssituation och de svårigheter
            man möter med att få hela "livspusslet" och gå ihop måste också
            beaktas. För småbarnsföräldrarna är exempelvis familjepolitiken
            av avgörande betydelse. Skattepolitikens utformning, utbildningspolitikens
            inriktning och jämställdhetsfrågorna är andra viktiga aspekter.
          </p>
          <p xml:id="i-GJ6Qb4u9qucpLD97Ucqp7T">
            Regeringen har i den nu lagda vårpropositionen valt att föreslå
            en lösning som innebär att arbetsgivarnas kostnadsansvar för ohälsan
            ökar.
          </p>
          <p xml:id="i-M3uxA4Kjt9QXDN1piK4RWW">
            Min fråga till statsrådet blir därmed:
          </p>
          <p xml:id="i-VaABdMPgdBHqJdu6qmHi2h">
            Vad avser statsrådet att göra för att anlägga ett bredare perspektiv
            på ohälsans orsaker och vilka åtgärder överväger statsrådet på
            olika politikområden för att komma till rätta med ohälsan och
            därmed minska statens kostnader och förbättra individernas livssituation?
          </p>
        </div>
      </div>
    </body>
  </text>
</TEI>
