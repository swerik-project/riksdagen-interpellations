<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0156">
  <teiHeader>
    <fileDesc>
      <titleStmt>
        <title>sexuella trakasserier inom Försvarsmakten</title>
        <author>Berg, Heli (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>sexuella trakasserier inom Försvarsmakten till försvarsminister Leni Björklund om sexuella trakasserier inom Försvarsmakten</title>
          <idno type="rdwebb">GQ10156</idno>
          <ref type="dokument_url_text">http://data.riksdagen.se/dokument/GQ10156/text</ref>
          <ref type="dokument_url_html">http://data.riksdagen.se/dokument/GQ10156</ref>
          <ref type="dokumentstatus_url_xml">http://data.riksdagen.se/dokumentstatus/GQ10156</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9LE4uwYS8LySpZjtTwxjti</idno>
            <persName>Heli Berg</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GEVHfnjgpgieFiGkvxtARb" corresp="i-9LE4uwYS8LySpZjtTwxjti">
          <date when="2003-02-03"/>
        </correspAction>
        <correspAction type="answered" xml:id="i-8Sye7X8wZABm6LcMeqnYnM">
          <date when="2003-02-13"/>
        </correspAction>
        <correspAction type="received" xml:id="i-8e78eotySQjhcTkfVphxsk" corresp="i-CcdZckB2ErC625pmVtogZg">
          <date when="2003-02-04"/>
        </correspAction>
        <correspAction type="answered" xml:id="i-6ZmHZ86CviJHbJZp6dgNHN" corresp="i-CcdZckB2ErC625pmVtogZg">
          <date when="2003-02-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2gucTzdEjnguJ6VC6C118K">
            Interpellation 2002/03:156 av Heli Berg (fp) till försvarsminister
            Leni Björklund om sexuella trakasserier inom Försvarsmakten
          </p>
        </div>
        <div type="ipqSubmissionInfo">
          <p xml:id="i-RhhxKZKthBmhGVrD7YnLXq">
            den 3 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XvULGoMY3qsMmTxup5UAWa">
            Enligt en undersökning från SCB gällande förekomsten av sexuella
            trakasserier i Försvarsmakten visade det sig att 59 % av de kvinnliga
            officerarna och aspiranterna samt 21 % av den kvinnliga civilanställda
            personalen drabbats av könsrelaterade eller sexuella trakasserier.
            Efter denna undersökning vidtogs en rad åtgärder för att förebygga
            och motverka könsrelaterade och sexuella trakasserier inom Försvarsmakten.
            I broschyren Sexuella trakasserier hör inte hemma i Försvarsmakten
            redovisas åtgärder som aktivt jämställdhetsarbete i syfte att
            uppnå en god arbetsmiljö och att alla medarbetare känner delaktighet.
            Förebyggande arbete och kunskap och informationsspridning betonas.
          </p>
          <p xml:id="i-GBmWu9cd27vUrH3E1DsWjr">
            I samma broschyr redovisas under rubriken "Trakasserar jag?"
            frågor man kan ställa sig själv om man oroar sig för att ens beteende
            riskerar att hamna under rubriken trakasserier på grund av kön.
            Exempel på sådana frågor är:
          </p>
          <p xml:id="i-UDnN6qvgpvJPfBLZhVcjBo">
            Skulle du agera på samma sätt om din partner var närvarande?
            Skulle det vara okej för dig att någon behandlade din dotter eller
            son, bror eller syster på samma sätt? Hur reagerar personen av
            det motsatta könet på det du säger och gör? Vilket maktförhållande
            har du till en medarbetare som du känner dig attraherad av? Är
            det lätt för den personen att visa sitt missnöje med ditt intresse?
          </p>
          <p xml:id="i-2rhZrjDWJXZVJ7tswCr4X7">
            I broschyren erinras också om 22 § jämställdhetslagen: "En arbetsgivare
            som får kännedom om att en arbetstagare anser sig ha blivit utsatt
            för sexuella trakasserier av en annan arbetstagare skall utreda
            omständigheterna kring de uppgivna trakasserierna och i förekommande
            fall vidta de åtgärder som skäligen kan krävas för att förhindra
            fortsatta sexuella trakasserier." I broschyren framhålls också
            att "det är inte ditt fel om du blir utsatt för sexuella trakasserier.
            Du har rätt att kräva att de skall upphöra."
          </p>
          <p xml:id="i-A1huiuorGKj7spMfnVn4cp">
            ÖB själv, Johan Hederstedt, fastslår: "Jag förväntar mig att
            varje enskild medarbetare oavsett kön bemöter och bemöts i enlighet
            med de demokratiska värden vi är satta att försvara. Som försvarsmaktens
            chef accepterar jag inte sexuella trakasserier." Försvarsmakten
            verkar alltså bedriva ett föredömligt arbete såväl vad det gäller
            att förebygga som att motverka sexuella trakasserier.
          </p>
          <p xml:id="i-P1HTT5RH4DvDMUmfdF1XH8">
            Därför måste det anses som särskilt allvarligt när höga företrädare
            för Försvarsmakten i officiella skrivelser till rikets förbandschefer
            angående av företagshälsovården konstaterade sexuella trakasserier
            skriver att dessa är av "den arten att de kan förekomma på många
            arbetsplatser utan att någon känner sig sexuellt trakasserad"
            eller att "ansvaret för den uppkomna situationen definitivt är
            delat mellan personalen och chefen".
          </p>
          <p xml:id="i-BF4KBusFuZzAZLsGcyUqu3">
            Mot bakgrund av det stora antal sexuella trasserier som redovisades
            i SCB:s undersökning från 1999 och med medvetenhet om att arbetsplatser
            där endera könet är dominerande är särskilt utsatta är det viktigt
            att chefer inom Försvarsmakten intar en klar och tydlig hållning
            mot sexuella trakasserier. Uttalanden som anförts ovan verkar
            i rakt motsatt riktning. De ger intrycket att även offer för sexuella
            trakasserier har del i skulden samt att kvinnor anställda inom
            Försvarsmakten förväntas tåla mildare former av sexuella trakasserier.
          </p>
          <p xml:id="i-NcKczWVwbL4Zrv3tC5tXJg">
            Mot bakgrund av det ovan anförda vill jag fråga försvarsminister
            Leni Björklund:
          </p>
          <p xml:id="i-W1km8yXZPNdD86cV6AbB9q">
            Vilka åtgärder avser ministern att vidta för att ändra attityder
            angående sexuella trakasserier inom Försvarsmakten?
          </p>
          <p xml:id="i-GY4cmUJfBwgFdBN9GrhDky">
            Vilka åtgärder avser försvarsministern att vidta för att arbetet
            med att förebygga och motverka sexuella trakasserier bedrivs på
            ett mer professionellt och effektivt sätt?
          </p>
        </div>
      </div>
    </body>
  </text>
</TEI>
