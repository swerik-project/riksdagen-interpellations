<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0245">
  <teiHeader>
    <fileDesc>
      <titleStmt>
        <title>strategi för att minska djurförsök</title>
        <author>Sjöstrand, Sven-Erik (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>strategi för att minska djurförsök till jordbruksminister Ann-Christin Nykvist om strategi för att minska djurförsök</title>
          <idno type="rdwebb">GQ10245</idno>
          <ref type="dokument_url_text">http://data.riksdagen.se/dokument/GQ10245/text</ref>
          <ref type="dokument_url_html">http://data.riksdagen.se/dokument/GQ10245</ref>
          <ref type="dokumentstatus_url_xml">http://data.riksdagen.se/dokumentstatus/GQ10245</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XhKn9p4oQVJvYzm2h78jih</idno>
            <persName>Sven-Erik Sjöstrand</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-CoqS4mNxMHr5sAfkct5Bvs" corresp="i-XhKn9p4oQVJvYzm2h78jih">
          <date when="2003-03-19"/>
        </correspAction>
        <correspAction type="answered" xml:id="i-Ws1xbhWa42bZ8ABXMXsKwU">
          <date when="2003-04-04"/>
        </correspAction>
        <correspAction type="received" xml:id="i-6mYNs31v6gcUkTEsVtnDt9" corresp="i-HhkgRHGRURfXTuftg1jHSf">
          <date when="2003-03-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RNVNrn5cGkBEix44WbZcCM">
            Interpellation 2002/03:245 av Sven-Erik Sjöstrand (v) till jordbruksminister
            Ann-Christin Nykvist om strategi för att minska djurförsök
          </p>
        </div>
        <div type="ipqSubmissionInfo">
          <p xml:id="i-R2HQ6TmGyR8QvEuFqvqH2F">
            den 19 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WEj9kAKgR6SYoxmTxEAkU2">
            Varje dag utsätts levande varelser medvetet för sjukdom och lidande
            i experiment. Råttor, möss, fiskar och fåglar är vanligast förekommande
            men även hundar, apor, grisar, marsvin och kaniner används. Bara
            i Sverige påbörjas varje år försök på nästan 400 000 djur. Så
            gott som alltid innebär djurförsök någon form av lidande för djuret
            som utsätts. Antingen på grund av själva experimentet eller i
            form av stimulanslösa burar som de sitter i när de väntar på försöken.
          </p>
          <p xml:id="i-N1ZWAhLcBGqx7R3jCZqTTf">
            Djurförsök innebär svåra etiska överväganden och värdet av den
            kunskap vi får ut av forskning som innebär djurförsök vägs mot
            den plåga, stress eller oro som djuret som drabbas utsätts för.
          </p>
          <p xml:id="i-T2AxN15K4w2yRiSD8kqdoL">
            Ett exempel på detta ser vi vid användning av primater för djurförsök.
            Primater liknar oss människor i mycket. Därför krävs särskilt
            stor eftertanke innan försöken utförs. I Sverige, vid Statens
            smittskyddsinstitut, SMI, utförs försök på apor. Försöken rör
            bland annat BSE, hiv, poliovaccin och xenotransplantation. Försöken
            utförs i syfte att skaffa mer kunskap om allvarliga sjukdomar
            som kan drabba både människor och djur och som det i dag inte
            finns tillräcklig kunskap om för att hantera eller förhindra.
            Men för djuren innebär dessa försök ofta stort och i vissa fall
            långvarigt lidande då de smittas med de sjukdomar som forskningen
            syftar till att få mer kunskap kring.
          </p>
          <p xml:id="i-CvkrVo398FP79No6fwyKRW">
            Kunskapen om livshotande sjukdomar är oerhört viktig. Och självklart
            menar vi att om valet står mellan att rädda livet på en människa
            eller på ett djur så väger människans liv tyngre. Men någonstans
            når vi gränsen för vad som är acceptabelt. För hur mycket lidande
            kan vi utsätta djur för, för att gynna våra egna intressen?
          </p>
          <p xml:id="i-TvDea3zyKYycsw7SGcozZb">
            När det gäller djur som förser oss med livsmedel sprids mycket
            information om dessa djurs levnadsförhållanden. Detta har lett
            till en utveckling där större hänsyn tas till djurs välbefinnande.
            Det har bevisats att det går att producera kött, mjölk eller ägg
            utan att djur nödvändigtvis måste uppleva smärta, stress och rädsla.
          </p>
          <p xml:id="i-GwAmbdZ9BGZiXcLLd6PaDy">
            Vid framtagning av kosmetika eller hygienprodukter eller forskning
            inom det medicinska området är konsumenternas inblick inte lika
            stor. Och kunskapen om alternativa metoder inte lika omfattande.
          </p>
          <p xml:id="i-6F7TTQoAP2UiV2FCn9Xngh">
            Vänsterpartiet anser att utvecklingen av alternativa metoder
            till djurförsök måste utvecklas och stimuleras. Vi har i budget
            under de senaste åren sett till att medel avsatts till detta ändamål.
          </p>
          <p xml:id="i-HiTvZCXfKosfCPBasccnrT">
            Vi har även i diskussionerna kring skapandet av Djurskyddsmyndigheten
            sett det som ytterst angeläget att genom organisatoriska förändringar
            även förbättra förfarandet vid godkännande av djurförsök ur ett
            djurskyddsperspektiv. Detta är några steg på vägen men det är
            inte tillräckligt. Vänsterpartiet anser att arbetet med att minska
            djurförsöken kräver krafttag. Vi efterlyser därför en strategi
            för hur avvecklingen ska ske.
          </p>
          <p xml:id="i-JQ4ZM8Dork34NZdTAU7zFL">
            Det finns en mängd frågor som måste hanteras och en rad åtgärder
            som kan vidtas. Med en väl genomtänkt strategi för hur dessa svåra
            frågor ska hanteras kan vi få ett helhetsgrepp.
          </p>
          <p xml:id="i-7GwcP5EUgQChoqAR8hUvb2">
            Människans välbefinnande vägs mot djurs lidande. Ibland måste
            det kanske vara så. Men inte alltid. Det finns en mängd djurförsök
            som är rent onödiga. Där djur fått lida helt i onödan. Ett exempel
            hade vi för ett par år sedan när försvaret utförde djurförsök
            för att mäta ljudnivå vid avfyring av olika vapen. Får och grisar
            sövdes ned och spändes sedan fast på och i närheten av avfyrningsrör
            vid eldrör på kanoner. Sedan utfördes undersökningar på de drabbade
            djurens trumhinnor för att skador skulle registeras och kartläggas.
            Djuret avlivades därefter.
          </p>
          <p xml:id="i-KFtEFwtqjcKrUjEZAjMg9p">
            Andra försök handlar om kosmetika där regeringen redan 1995 lovade
            att kosmetikatest på djur skulle förbjudas. Frågan har hänvisats
            till vad som sker inom EU. Men trots att frågan varit uppe vid
            ett flertal tillfällen och trots ett kraftigt tryck från allmänheten
            så händer lite och beslut i frågan skjuts på framtiden.
          </p>
          <p xml:id="i-RQW84NWrpMnj32yXJBe6kS">
            När det gäller försöksdjursnämnderna som fattar beslut om ett
            djurförsök ska godkännas eller inte så har kritik framförts för
            att beslut fattas på oklara eller bristande underlag. Bara 2 %
            av ansökningarna får avslag. Det finns tyvärr inte någon återkoppling
            mellan besluten i de djurförsöksetiska nämnderna och vad de leder
            till.
          </p>
          <p xml:id="i-QowwSLUrhiwBonDxZzRUZu">
            En återkoppling i form av utvärdering skulle ge svar på frågorna
            ifall försöken gav svar på de frågeställningar som man speglat
            inför nämnden. Om man verkligen behövde så många djur som man
            fick godkänt för i ansökan. Eller om lidandet blev större eller
            mindre än vad som angavs i ansökan.
          </p>
        </div>
        <div type="ipQuestion">
          <p xml:id="i-Qdq7w8QFbvnEPu4wfC2mE8">
            Enligt paragraf 19 i djurskyddslagen får djur användas för vetenskaplig
            forskning eller undervisning, sjukdomsdiagnos, framställning av
            läkemedel eller kemiska produkter eller för andra jämförliga ändamål
            endast under förutsättning
            <list rend="unordered">
              <item>
                att det syfte som avses med verksamheten inte kan uppnås med
                någon annan tillfredsställande metod utan användning av djur,
              </item>
              <item>
                att verksamheten utformas så att djuren inte utsätts för större
                lidande än vad som är absolut nödvändigt och
              </item>
              <item>
                att det vid verksamheten inte används andra djur än sådana som
                fötts upp för ändamålet.
              </item>
            </list>
          </p>
          <p xml:id="i-JiryGtPZy8wMeQnd3v8S1H">
            Det är svårt att avgöra hur stort lidande som kan vara rimligt
            i förhållande till nyttan som uppnås. Särskilt med tanke på att
            någon återkoppling inte finns mellan nämnder som fattar beslut
            och de som utför djurförsöken.
          </p>
          <p xml:id="i-EtSqPJLscisXNXuhXaqRbG">
            Det är heller inte enkelt att avgöra om syftet med verksamheten
            skulle kunna nås med annan tillfredsställande metod eftersom resurser
            som går till att ta fram alternativa metoder är så begränsade.
          </p>
        </div>
        <div type="ipQuestion">
          <p xml:id="i-Whom6kkwyGEhUkfpi6YyqQ">
            Mina frågor till jordbruksministern är:
            <list rend="unordered">
              <item>
                1. Avser ministern att ta ett helhetsgrepp i frågan och utarbeta
                en strategi för hur djurförsöken kan minska?
              </item>
              <item>
                2. Kommer ministern att ta något initiativ till hur djurs lidande
                kan minimeras?
              </item>
              <item>
                3. Har ministern agerat eller avser ministern att agera för att
                betydligt fler alternativa metoder ska utvecklas eller föras fram?
              </item>
              <item>
                4. Avser ministern att ta något initiativ till att onödiga djurförsök
                ska kunna förbjudas?
              </item>
              <item>
                5. Avser ministern att agera för att djurskydds- och djurättsorganisationer
                ska få rätt att föra talan i de djurförsöksetiska nämnderna?
              </item>
              <item>
                6. Avser ministern att agera för att kosmetikatest på djur bör
                förbjudas?
              </item>
              <item>
                7. Avser ministern att vidta någon åtgärd för att kunskapen om
                alternativa metoder ska finnas med i de djurförsöksetiska nämnderna
                där ansökningar om djurförsök hanteras och där endast 2 % får
                avslag?
              </item>
            </list>
          </p>
        </div>
      </div>
    </body>
  </text>
</TEI>
