<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0073">
  <teiHeader>
    <fileDesc>
      <titleStmt>
        <title>småföretagens behov av arbetskraft</title>
        <author>Lindström, Torsten (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>småföretagens behov av arbetskraft till utbildningsminister Thomas Östros om småföretagens behov av arbetskraft</title>
          <idno type="rdwebb">GQ1073</idno>
          <ref type="dokument_url_text">http://data.riksdagen.se/dokument/GQ1073/text</ref>
          <ref type="dokument_url_html">http://data.riksdagen.se/dokument/GQ1073</ref>
          <ref type="dokumentstatus_url_xml">http://data.riksdagen.se/dokumentstatus/GQ1073</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUsYTbnmyQrtHXSA2gEp9T</idno>
            <persName>Torsten Lindström</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-9pVr9DW74rjbBMvVwBAJBV" corresp="i-BUsYTbnmyQrtHXSA2gEp9T">
          <date when="2002-11-29"/>
        </correspAction>
        <correspAction type="received" xml:id="i-8KPFEHFro8GZkVUf5HoWqK" corresp="i-PzNviXpYSimQsvSkF9CmDz">
          <date when="2002-11-29"/>
        </correspAction>
        <correspAction type="answered" xml:id="i-TxAutsTHr68Fv64FeiWhdX" corresp="i-PzNviXpYSimQsvSkF9CmDz">
          <date when="2002-12-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JQe3gHqac442FwK4kCxwKQ">
            Interpellation 2002/03:73 av Torsten Lindström (kd) till utbildningsminister
            Thomas Östros om småföretagens behov av arbetskraft
          </p>
        </div>
        <div type="ipqSubmissionInfo">
          <p xml:id="i-Sqz2VkdRC1r9awXPZbjfZT">
            den 29 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JLoAuS1ToybeSSLdFhcQQc">
            Människors lärande är mångfasetterat. Det finns många olika former
            av kunskap liksom olika uttrycksformer för dessa kunskaper. Dagens
            samhälle är redan och blir framöver i allt högre grad ett kunskapssamhälle.
            Att det finns tillgång till adekvat utbildning är en förutsättning
            för den ekonomiska tillväxt som möjliggör satsningar på vården,
            skolan, infrastrukturen, rättsväsendet och övriga delar av den
            gemensamma välfärden. Skol- och utbildningsväsendet måste vara
            lyhört för de behov och önskemål som finns hos individer, arbetsgivare
            och andra intressenter. Vi kristdemokrater ser lärandet som en
            del i varje människas bildning och utvecklingsprocess. Utbildningen
            måste också fungera utifrån arbetsgivarnas önskemål. En inte tillräckligt
            uppmärksammad grupp i detta avseende är småföretagen.
          </p>
          <p xml:id="i-C287hFddH5fezZ2kdcPqYg">
            För att Sverige ska utvecklas som kunskapssamhälle är det nödvändigt
            att småföretagens behov av kvalificerad arbetskraft tillgodoses.
            Enligt en nyligen genomförd undersökning är just bristen på arbetskraft
            det enskilt största tillväxthindret för mer än vart femte småföretag.
            Av de företag som anser sig ha expansionsmöjligheter är det en
            än större andel, 28 %, som betraktar arbetskraftsbristen som ett
            avgörande problem. Framför allt är det branscher som till exempel
            byggindustri, hotell och restaurang och tillverkning som har de
            största problemen med att rekrytera rätt utbildad personal. Det
            handlar således om brister inom yrken som inte traditionellt setts
            som teoretiska utan mer praktiska. Detta är utomordentligt allvarligt
            eftersom företagens och därmed Sveriges ekonomiska utveckling
            hindras.
          </p>
          <p xml:id="i-ExuK2wmvWi1qSqypfVHmN4">
            Det är nödvändigt att dessa problem får en lösning. Vi kristdemokrater
            har vid ett flertal tillfällen föreslagit inrättande av lärlingsutbildning
            i gymnasieskolan liksom skapandet av en yrkeshögskola. Vi anser
            att det är genom ett nära samarbete med näringslivet i till exempel
            lärlingsutbildning som det finns en potential att tillgodose bristen
            på arbetskraft. Med en yrkeshögskola får även direkt yrkesinriktad
            utbildning en kvalitetsmärkning med en antagen examensordning.
            I kombination med utökad användning av validering kan detta leda
            till att bristen på arbetskraft avhjälps.
          </p>
          <p xml:id="i-EFVLD7K1xg8vFsuGnRH69e">
            Mot bakgrund av det ovan anförda vill jag fråga utbildningsministern:
          </p>
          <p xml:id="i-JVptkZPjffhaqgBe5Ux7M7">
            Vilka initiativ avser utbildningsministern att vidta för att
            tillgodose behovet av arbetskraft i de små företagen?
          </p>
          <p xml:id="i-KacLmxZGXHep2wJFHSWbSC">
            Vilka initiativ avser utbildningsministern att vidta för att
            öka inslagen av lärlingsutbildning, yrkesutbildning och validering
            i utbildningssystemet?
          </p>
        </div>
      </div>
    </body>
  </text>
</TEI>
