<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0220">
  <teiHeader>
    <fileDesc>
      <titleStmt>
        <title>svensk handikappomsorg ur ett barn- och familjeperspektiv </title>
        <author>Darell, Linnea (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>svensk handikappomsorg ur ett barn- och familjeperspektiv  till statsrådet Berit Andnor om svensk handikappomsorg ur ett barn- och familjeperspektiv </title>
          <idno type="rdwebb">GQ10220</idno>
          <ref type="dokument_url_text">http://data.riksdagen.se/dokument/GQ10220/text</ref>
          <ref type="dokument_url_html">http://data.riksdagen.se/dokument/GQ10220</ref>
          <ref type="dokumentstatus_url_xml">http://data.riksdagen.se/dokumentstatus/GQ10220</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WsL6SwK6LQaRZcU4RUxvKD</idno>
            <persName>Linnéa Darell</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <persName>Berit Andnor</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <persName>Berit Andnor</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-DTMJ5shu59ZEKdbR5pCqHz" corresp="i-WsL6SwK6LQaRZcU4RUxvKD">
          <date when="2003-03-07"/>
        </correspAction>
        <correspAction type="received" xml:id="i-DsmWtuHpqXZxeDVyaEjFBv" corresp="i-LdbVtbdPx3MQxR6GEgCqax">
          <date when="2003-03-07"/>
        </correspAction>
        <correspAction type="answered" xml:id="i-4SEScVzGzPLz2jmFGmGp1z" corresp="i-LdbVtbdPx3MQxR6GEgCqax">
          <date when="2003-03-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-D2UNrTSnuwTY5gKLRBNQc4">
            Interpellation 2002/03:220 av Linnea Darell (fp) till statsrådet
            Berit Andnor om svensk handikappomsorg ur ett barn- och familjeperspektiv
          </p>
        </div>
        <div type="ipqSubmissionInfo">
          <p xml:id="i-E7HkbzjPA9gRTmHYuwQMZf">
            den 7 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8KmzeUFBv5Q6joDj6FrXD7">
            Socialstyrelsens lägesrapport avseende Handikappomsorg 2002 påminner
            oss på nytt om att Sverige har långt kvar till "ett samhälle för
            alla". Rapporten fokuserar på tre perspektiv inom handikappområdet,
            nämligen full delaktighet genom tillgång till insatser, jämlikhet
            i levnadsförhållanden för alla samt rättssäkerhet och inflytande.
          </p>
          <p xml:id="i-XGBsQkyze52WKEfAjJ52Ws">
            I maj blir det tre år sedan riksdagen antog den nationella handlingsplanen
            för handikappolitiken. Vid genomläsning av Socialstyrelsens rapport
            är det lätt att se att oerhört mycket återstår för att de tre
            ovanstående målen ska uppfyllas.
          </p>
          <p xml:id="i-G8XLwXtMiifez3az8j5fGP">
            I denna interpellation kommer jag att fokusera på situationen
            för barn och ungdomar med funktionshinder och deras familjer.
            FN:s barnkonvention om barns rättigheter slår fast att barns bästa
            ska sättas i främsta rummet vid all samhällsplanering och alla
            beslut som påverkar barns livsvillkor. I förarbetena till LSS
            finns ett uttalat barnperspektiv kompletterat med ett föräldra-
            och familjeperspektiv. Ändå konstaterar Socialstyrelsen att barn
            med funktionshinder fortfarande är relativt osynliga i samhället.
            Brister i tillgänglighet till barn- och ungdomsarenor stänger
            barn och unga med funktionshinder ute från aktiviteter där andra
            barn och ungdomar deltar. En orsak är svårigheter att förflytta
            sig på egen hand. Barnen blir helt hänvisade till föräldrarnas
            hjälp beroende på att assistenter och ledsagare saknas. I en del
            kommuner får barn och ungdomar inte färdtjänst för att ta sig
            till fritidsverksamhet, träffa kamrater efter skoltid etcetera.
            Mobbning och ensamhet till exempel på skolans raster är andra
            exempel på hur barn och ungdomar med funktionshinder tvingas till
            utanförskap.
          </p>
          <p xml:id="i-GuchoECMNveKWSETXumz5z">
            För en familj med ett funktionshindrat barn påverkas hela livssituationen.
            Ett fungerande samhällsstöd är en nödvändighet speciellt om barnet
            är gravt handikappat. Tyvärr tvingas föräldrar alltför ofta uppleva
            att man måste slåss för den självklara rätten till stöd. Intentionerna
            i lagstiftning och politiska uttalanden stämmer inte med hur människor
            bemöts i verkligheten. För ett antal år sedan beskrev flera undersökningar
            brister i bemötandet från myndigheter gentemot föräldrar med funktionshindrade
            barn. I Socialstyrelsens rapport 2002 lyfts återigen vittnesmål
            från föräldrar fram om vilket merarbete och vilken kamp som krävs
            i myndighetskontakter. Bristande information om stödmöjligheter,
            bristande inflytande över insatsers utformning samt avsaknad av
            helhetssyn är annat som orsakar stora bekymmer för familjer med
            funktionshindrade barn.
          </p>
          <p xml:id="i-SMEwyQD1CXPuiMFYZKcfSf">
            Rapporten konstaterar att omsorgsansvaret tär på föräldrar och
            familj. En studie gjord av RBU (Riksförbundet för rörelsehindrade
            barn och ungdomar) visar att drygt 40 % av mammorna uppger försämrad
            hälsa som belastningssmärtor, avbruten sömn, oro för det framtida
            stödet och den egna hälsan. Föräldrarna kan heller inte arbeta
            i den omfattning de skulle önska. Särskilt påfrestande är det
            naturligtvis för ensamstående föräldrar och föräldrar till barn
            med flerhandikapp.
          </p>
          <p xml:id="i-FepYjWbaHBXkp6dEWHnqPe">
            I år @ 2003 @ är det Europeiska handikappåret. Sverige har valt
            temat Mänskliga rättigheter och funktionshinder. Det är ett bra
            tema. Men det räcker inte med manifestationer. Som framgår av
            Socialstyrelsens rapport krävs mycket av åtgärder.
          </p>
          <p xml:id="i-CQddCzx34N32Z6RGFQ7fqS">
            Min fråga till statsrådet Berit Andnor är:
          </p>
          <p xml:id="i-YNrHXBmmuqqKN41ukzpAJ3">
            Vilka åtgärder avser statsrådet att vidta för att familjer med
            funktionshindrade barn och ungdomar ska få livsvillkor i överensstämmelse
            med målen i handlingsplanen för handikappolitiken?
          </p>
        </div>
      </div>
    </body>
  </text>
</TEI>
