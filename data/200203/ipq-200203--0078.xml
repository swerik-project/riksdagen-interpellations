<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0078">
  <teiHeader>
    <fileDesc>
      <titleStmt>
        <title>reformering av regeringsformen</title>
        <author>Sabuni, Nyamko (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>reformering av regeringsformen till justitieminister Thomas Bodström om reformering av regeringsformen</title>
          <idno type="rdwebb">GQ1078</idno>
          <ref type="dokument_url_text">http://data.riksdagen.se/dokument/GQ1078/text</ref>
          <ref type="dokument_url_html">http://data.riksdagen.se/dokument/GQ1078</ref>
          <ref type="dokumentstatus_url_xml">http://data.riksdagen.se/dokumentstatus/GQ1078</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <persName>Nyamko Sabuni</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6sWzoEvq8ryBgNLUgjUo6s" corresp="i-Rtt4vV6Vr1WnfJAi2Dn9hN">
          <date when="2002-12-04"/>
        </correspAction>
        <correspAction type="received" xml:id="i-JFjTFd1XMnXmmLT1upSmzc">
          <date when="2002-12-04"/>
        </correspAction>
        <correspAction type="answered" xml:id="i-Q4JZGh5oidfX1VH9ZBUcqX">
          <date when="2003-01-21"/>
        </correspAction>
        <correspAction type="received" xml:id="i-P1kSQQn1Mwz8H3BrQRb54Y" corresp="i-STyFs6Gu3boin31eFp1bNM">
          <date when="2002-12-04"/>
        </correspAction>
        <correspAction type="answered" xml:id="i-GoAWzc3fuv7R1prYQSx3mg" corresp="i-HNvivTxAPySuVXe8X3z3LJ">
          <date when="2003-01-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6YJ1asmrfw9kTdcJDcpCRd">
            Interpellation 2002/03:78 av Nyamko Sabuni (fp) till justitieminister
            Thomas Bodström om reformering av regeringsformen
          </p>
        </div>
        <div type="ipqSubmissionInfo">
          <p xml:id="i-FtJTtgWzS8RngGvPyDhDTw">
            den 4 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Ngi7eJUs3xrJTpWo9kXPBs">
            Enligt regeringsformen 6 kap. 9 § får endast den som varit svensk
            medborgare i minst tio år bli statsråd. Därmed har inte alla medborgare
            i Sverige fullt ut samma rättigheter. I dag finns det riksdagsledamöter
            som har rätt att fatta beslut som styr Sverige men som inte, till
            skillnad från andra ledamöter och medborgare, kan bli statsråd
            med uppgift att föreslå och verkställa de åtgärder som riksdagen
            fattar beslut om. Det är uppenbart att regeringsformen på denna
            punkt är föråldrad.
          </p>
          <p xml:id="i-Fhcjn51LkckWBCnrZEWEGM">
            Lagen kan ifrågasättas av flera skäl. Är det verkligen rimligt
            att begränsa vissa medborgares demokratiska rättigheter? Och är
            det verkligen förenat med internationella konventioner om mänskliga
            rättigheter?
          </p>
          <p xml:id="i-4aJToRV87yaXudBLEKdWBY">
            Lagen om tioårsgräns har främst motiverats med "faran för påtryckningar
            i ett spänt läge" (prop. 1973:90 s. 283). Lagstiftarna har helt
            enkelt utgått ifrån att en invandrare innan dessa tio år förflutit
            har för nära samhörighet med sitt ursprungsland och att risken
            finns att denne i ett spänt läge skulle "förråda" Sverige. Under
            tio års tid måste därför vissa medborgare visa att de är att lita
            på innan de får samma rättigheter som andra. Lagstiftarnas önskan
            med tioårsregeln är att statsråden i första hand ska känna samhörighet
            med Sverige. Tioårsregeln skulle därför vara en formell garanti
            för detta.
          </p>
          <p xml:id="i-5mRjxZVadnLoKCY74GbyL2">
            Jag håller naturligtvis med om att ett statsråd måste känna ostridbar
            lojalitet med sitt land. Det är dock min uppfattning att den lojaliteten
            har de nya svenskarna redan visat under de år som gått innan de
            kan ansöka om medborgarskap och genom att uppfylla krav såsom
            att den som söker inte ska ha begått brott i Sverige. Utgångspunkten
            måste väl ändå vara att den som bestämmer sig för att bli svensk
            medborgare väljer det för att den känner samhörighet med vårt
            land. Därefter borde man, utan inskränkningar, ges samma rättigheter
            som alla andra medborgare. Det går inte att ha ett graderat medborgarskap
            där några är mer medborgare än andra. Dessutom överlåter lagen
            i övrigt åt statsministern att efter förnuft tillsätta den regering
            som han tror kommer att utföra sitt arbete till medborgarnas belåtenhet.
          </p>
          <p xml:id="i-KVGtAUYAf2Z4z71bdKpGaA">
            Om man studerar tioårskravet i ett internationellt rättsperspektiv
            finns det goda skäl för att ställa frågan om den svenska regeringsformen
            på denna punkt verkligen är förenlig med internationell rätt.
            Artikel 25 i konventionen om medborgerliga och politiska rättigheter
            föreskriver att varje medborgare ska ha rätt och möjlighet, att
            utan diskriminering och utan oskäliga inskränkningar delta i sitt
            lands styrelse, antingen direkt eller genom fritt valda ombud.
            Följdfrågan blir då vad som kan anses vara skäliga inskränkningar.
          </p>
          <p xml:id="i-VqhpYHhSkYqWJyms4BwXcV">
            Europakonventionens regleringar kring valbarhet och medborgarskap
            ålägger medlemsstaterna att hålla fria val med visst godtagbart
            tidsintervall. Konventionen innefattar, genom praxis, också individens
            rösträtt och valbarhet, alltså rätten att kandidera till val i
            den lagstiftande församlingen. Konventionen tar inte upp frågan
            om statsrådsämbetet men Europadomstolen framhåller att staterna
            har en betydande frihet att besluta om vissa inskränkningar. Dessa
            måste dock tillgodose ett "legitimt ändamål" och vara "proportionerliga"
            i förhållande till detta ändamål. Även här blir då den naturliga
            följdfrågan vad som kan anses vara ett legitimt ändamål respektive
            proportionerligt.
          </p>
          <p xml:id="i-CSLgEP9fqznfJm14Bi3Nqk">
            Det är viktigt att påpeka att 1809 års regeringsform inte tillät
            invandrade medborgare att alls bli statsråd. Då hette det att
            bara "allmänt aktade infödda svenska medborgare" kunde komma ifråga.
            1974 års regeringsform innebar därmed en betydande modernisering.
            Men när Grundlagberedningen bearbetade frågan kom man fram till
            att statsråd ska ha varit svensk medborgare "en avsevärd tid",
            vilket tio år ansågs vara, utan att redogöra för varför beredningen
            valde just tio år. Beredningen tycks heller inte ha analyserat
            innebörden och konsekvenserna av en sådan reglering närmare.
          </p>
          <p xml:id="i-7FovWJVx99tPfF7J9shutk">
            Det har nu gått snart 30 år sedan tioårsregeln kom till. Sedan
            dess har Sverige blivit medlem i Europaunionen, kalla kriget upphört
            och hotet från Sovjetunionen försvunnit. Det är därför dags för
            en modernisering av regeringsformen. Det är min uppfattning att
            det i en modern demokrati inte ska förekomma begränsningar som
            hindrar medborgare att inneha höga politiska poster såsom statsråd
            och statsminister.
          </p>
          <p xml:id="i-V5bYsWvQSVtFuCopJzh9a">
            Med anledning av här redovisade fakta vill jag fråga justitieministern:
          </p>
          <p xml:id="i-Btu9g9Agoufvh5dDdq5j99">
            Avser ministern att ta initiativ till att utreda tioårsregeln
            med utgångspunkt i vad som står i Europakonventionen, de enskilda
            ländernas grundlagar, FN:s allmänna förklaring om de mänskliga
            rättigheterna och med utgångspunkt i vad som är en rimlig hållning
            i ett modernt demokratiskt land?
          </p>
        </div>
      </div>
    </body>
  </text>
</TEI>
