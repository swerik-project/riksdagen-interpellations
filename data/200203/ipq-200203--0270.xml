<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0270">
  <teiHeader>
    <fileDesc>
      <titleStmt>
        <title>politikens anseende</title>
        <author>Leijonborg, Lars (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>politikens anseende till statsminister Göran Persson om politikens anseende</title>
          <idno type="rdwebb">GQ10270</idno>
          <ref type="dokument_url_text">http://data.riksdagen.se/dokument/GQ10270/text</ref>
          <ref type="dokument_url_html">http://data.riksdagen.se/dokument/GQ10270</ref>
          <ref type="dokumentstatus_url_xml">http://data.riksdagen.se/dokumentstatus/GQ10270</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NZES3NTTAs3ZaBTU3RVkYE</idno>
            <persName>Lars Leijonborg</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MJ7QRb4e52dipnY8CbhvAL" corresp="i-NZES3NTTAs3ZaBTU3RVkYE">
          <date when="2003-04-03"/>
        </correspAction>
        <correspAction type="received" xml:id="i-GQg1JRVRpwh6NG84vjpupZ" corresp="i-3kVCtR7mCK6mW2F6oaBMR5">
          <date when="2003-04-03"/>
        </correspAction>
        <correspAction type="answered" xml:id="i-aG3yqKdrwu3VkTCaRW3aT" corresp="i-3kVCtR7mCK6mW2F6oaBMR5">
          <date when="2003-05-05"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WCAZJP3DyBsHUxvBQU4osw">
            Interpellation 2002/03:270 av Lars Leijonborg (fp) till statsminister
            Göran Persson om politikens anseende
          </p>
        </div>
        <div type="ipqSubmissionInfo">
          <p xml:id="i-jax1KHyh9JwU4Knpg6L2a">
            den 3 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EGnVjXLQhhEJgaGrGR2czX">
            Inledning
          </p>
          <p xml:id="i-BrkNCg9emgqv5xxJ277gfi">
            I olika framträdanden på senare tid, bland annat i Örebro den
            29 mars, har statsministern diskuterat vilka av socialdemokratins
            vallöften som kommer att hållas och vilka som tills vidare kommer
            att svikas. En tankegång som förekommit är att socialdemokratins
            löfte att värna sysselsättning och sunda statsfinanser är av övergripande
            karaktär och att det tar över andra löften om konflikt uppstår.
          </p>
          <p xml:id="i-J8nVhK24tBrA1nyA5pzk71">
            Partiernas hantering av sina vallöften är av central betydelse
            för demokratins funktionssätt. Folkpartiet liberalerna valde mitt
            under valrörelsen 2002 att ta till den mycket ovanliga åtgärden
            att ta tillbaka vallöften för 11 miljarder kronor. Regeringen
            offentliggjorde i går en budgetöverenskommelse med samarbetspartierna
            om en besparingslista på 11 miljarder kronor som nästan uteslutande
            består av poster som står i strid med givna vallöften.
          </p>
          <p xml:id="i-TcctNo8dti3K5Nkf8HtTai">
            För väljarna blir detta mycket frustrerande. Å ena sidan delar
            de flesta uppfattningen att pengar som inte finns inte kan spenderas.
            Å andra sidan har flera väljare deklarerat i medier och på annat
            sätt att löften om reformer, inte minst takhöjningen i föräldraförsäkringen,
            blev avgörande för deras partival. Också för oppositionen innebär
            detta dilemma. Det är nämligen ekonomiskt rätt men moraliskt fel
            att bryta ett antal kostnadskrävande socialdemokratiska vallöften.
            Det påminner om en tidningsrubrik från en tidigare valrörelse:
            Kan vi lita på att socialdemokratin inte håller sina vallöften?
          </p>
          <p xml:id="i-AGiXuY7CeJWBnjyLBZTtpM">
            Jag tycker det skulle vara av intresse om statsministern inför
            riksdagen ville utveckla sina tankar om dessa problem. Jag antar
            att statsministern delar uppfattningen att det inte är bra att
            bryta vallöften, men att statsministern rättfärdigar löftesbrott
            med att effekterna på politikerföraktet skulle bli ännu större
            om politikerna stod handfallna inför ett försämrat ekonomiskt
            läge.
          </p>
          <p xml:id="i-C7NdZHcSMwYKbThYmxNDoe">
            Men det resonemanget leder till följdfrågor: Kan konflikten mellan
            löften av olika dignitet undvikas? Har det faktum att vissa löften
            var villkorade framförts tillräckligt tydligt? Hur ska man se
            på specialfallet med taken i sjuk- och föräldraförsäkringen, som
            var villkorat, men där vallöftet innehöll beskedet att villkoret
            nu var uppfyllt? Och är, i det konkreta fallet, förutsättningarna
            i april 2003 egentligen så mycket annorlunda än i september 2002?
          </p>
          <p xml:id="i-6gDQBocc37rrM1CfuXKzCQ">
            Låt mig teckna bakgrunden som jag ser den. Jag börjar med en
            genomgång av läget när det gäller väljarnas förtroende för politikerkåren.
            Jag övergår sedan till min bild av regeringens löftessvek. Jag
            är nämligen helt övertygad om att det finns ett mycket tydligt
            samband mellan dessa båda fenomen.
          </p>
          <p xml:id="i-CjeenCtH9xLCyeGWhN4G9k">
            Förtroendet för politiker
          </p>
          <p xml:id="i-XZ2DvGTMztLzLca4J8PZ1v">
            Förtroendet för politiker sjunker. Partiernas förmåga att rekrytera
            medlemmar sjunker. Valdeltagandet sjunker. Det är tre fenomen
            som, enligt min uppfattning, hänger samman med den utbredda uppfattningen
            att politiker inte håller sina löften.
          </p>
          <p xml:id="i-GSMjF5R1VByBiqHCGgNAfC">
            Valdeltagandet i riksdagsvalen har haft en sjunkande trend det
            senaste kvartsseklet. 2002 avstod var femte väljare från att utnyttja
            sin rösträtt i riksdagsvalet. I kommunal- och landstingsvalen
            är deltagandet ännu sämre @ 22,6 % av de röstberättigade skolkade
            från landstingsvalet .
          </p>
          <p xml:id="i-CkJ1k45rw3YWMwToHkEEwi">
            Valdeltagandet i riksdagsvalet var:
          </p>
          <p xml:id="i-FMmHVDUvVPQtvzzpD3QfFN">
            År 1976 91,8 %,
          </p>
          <p xml:id="i-78vbdPw4E7cm26z9ghZjVo">
            År 1979 90,7 %
          </p>
          <p xml:id="i-EJeEDwyiKRJzGFfcKbA7Cx">
            År 1982 91,4 %
          </p>
          <p xml:id="i-GbpurrF3MupurBrz919qe">
            År 1985 89,9 %
          </p>
          <p xml:id="i-RdEVYhg8UpwiDDt98BP9dK">
            År 1988 86,0 %
          </p>
          <p xml:id="i-BzF9DJm92Bvuw91unLT8Ut">
            År 1991 86,7 %
          </p>
          <p xml:id="i-CACjMNK4TFbgw7bKUa5FK4">
            År 1994 86,8 %
          </p>
          <p xml:id="i-VDdujbUPt9eNpcNenweLMx">
            År 1998 81,4 %
          </p>
          <p xml:id="i-FYj3CCqo7e5vTMtcVn225W">
            År 2002 80,1 %
          </p>
          <p xml:id="i-8gCB9avo2Bkitxj7PwMrnU">
            Häromveckan kunde Kommun Aktuellt berätta att de politiska partierna
            förra året ökade i medlemstal för första gången på tio år. Vid
            årsskiftet hade de, preliminärt, 346 000 medlemmar, en ökning
            med 3 000 jämfört med 2001.
          </p>
          <p xml:id="i-Qs2wAUT5AGKZqWNqdKHjKQ">
            Kommun Aktuellt skriver:
          </p>
          <p xml:id="i-uWhcRRd2CQaKCv9EcEjF8">
            "Totalt hade partierna vid årsskiftet ca 346 000 medlemmar. För
            s och v är siffrorna ännu preliminära.
          </p>
          <p xml:id="i-BxG6uB5bYtyyHMr8prXzkU">
            S ökar med omkring 1 000 (till drygt 153 000).
          </p>
          <p xml:id="i-Kng86Xk8Dtwr8dBWfrFkXU">
            M står oförändrat på 69 700.
          </p>
          <p xml:id="i-W4e7UUHtMPTCn2Ame19UJu">
            C minskar med 2 200 (till 54 125).
          </p>
          <p xml:id="i-DWvygWMQsbF8WxHhDUt1Xm">
            Kd ökar med 1 250 (till 25 861).
          </p>
          <p xml:id="i-E7Jbv1HM4b6r9DZhwTCLLE">
            Fp ökar med 1 100 (till 20 912).
          </p>
          <p xml:id="i-NaLTQJJqmxX4GvXcKRL1SQ">
            V ökar med mellan 500 och 1 000 (till knappt 14 500).
          </p>
          <p xml:id="i-Sf2VFHzRaPJdSDj18J5FGM">
            Mp ökar med 1 300 (till 8 011)."
          </p>
          <p xml:id="i-27TDDzBkc5RNUdmoETqWDf">
            346 000 medlemmar är bara obetydligt mer än det sammanlagda medlemstal
            partierna skulle ha år 2002, enligt den uppmärksammade prognos
            SNS demokratiråd gjorde år 2000. De skrev då fram partiernas medlemsutveckling
            1991@1999 (från 631 000 till 409 000 medlemmar) och förutspådde
            att de skulle vara utplånade år 2013.
          </p>
          <p xml:id="i-8muooufQ5iHmZrTgWXm4zY">
            Men det finns mycket som tyder på att detta knappast är något
            trendbrott. Det var valår, det ökar intresset för politik @ och
            i synnerhet ökar det intresset för de partier som går framåt,
            som Folkpartiet gjorde.
          </p>
          <p xml:id="i-LJiNBBKnVhHzeGBjrkDDX8">
            Terrorattackerna den 11 september 2001, och kanske också kravallerna
            i samband med EU-toppmötet i Göteborg tidigare samma sommar har
            fått människor att lita mer på partierna och politiken.
          </p>
          <p xml:id="i-KPX28wRwynDETR3fvshdpW">
            Den långsiktiga trenden är dyster. Årets ökning skjuter upp det
            scenario SNS demokratiråd förutspådde i sin rapport för år 2000,
            att partierna skulle sakna medlemmar år 2013, men det förändrar
            det knappast.
          </p>
          <p xml:id="i-G8UsP8bdSmuvimxQZLtjDz">
            Förtroendet för politiken och partierna har sjunkit under lång
            tid. Det syns till exempel i de långtidsstudier som Forskningsgruppen
            för Samhälls- och informationsstudier, FSI, bedriver. År 1973
            instämde 35 % i påståendet "politikerna har tappat kontakten med
            dem de regerar och styr över". Under 1990-talet har motsvarande
            siffra ofta legat uppemot 70 %. Förtroendet för politiken stiger
            i valrörelser och vid kriser, som efter mordet på Olof Palme och
            efter den 11 september.
          </p>
          <p xml:id="i-5nKoycxLcRYZ6v5uTXgCbx">
            Medlemskrisen är inget isolerat fenomen. Flera studier pekar
            på att medlemsraset bara är den mest framträdande aspekten av
            ett mångfasetterat problemkomplex, som kommer till uttryck på
            många sätt. Minskande valdeltagande och avtagande förtroende för
            politiker är två kända exempel. Kända är också partiernas svårigheter
            att uppfylla sina mest grundläggande demokratiska funktioner,
            som att föra fram medborgarnas krav och önskemål och få fram lämpliga
            personer till förtroendeuppdrag. I förlängningen hotar en allmän
            legitimitetskris för vårt demokratiska system.
          </p>
          <p xml:id="i-UmoDedFKtpFUXZfGLqQ3Jp">
            Svikna löften
          </p>
          <p xml:id="i-NteeRZiopb6w3uJbRnYTRo">
            Socialdemokraterna gav före valet ett bestämt intryck av att
            biståndet skulle höjas, sjuk- och föräldraförsäkringen förbättras
            och stödet till de arbetslösa byggas ut.
          </p>
          <p xml:id="i-TokV7LnnYGaMrCpGBiEQCE">
            I går kväll, den första april, meddelade regeringen att politiken
            på dessa områden kommer att gå i motsatt riktning. Det blir besparingar
            på biståndet, enprocentsmålet skjuts på framtiden. Sjukförsäkringen
            förbättras inte utan försämras. Det blir ingen höjning av taket
            i föräldraförsäkringen.
          </p>
          <p xml:id="i-MvKYFvJMnYJ9X2S3CV6Aqk">
            Frågan om takhöjningen är av särskilt intresse. Den 15 augusti
            skrev finansministern i ett pressmeddelande att det skulle finnas
            pengar till att höja taken i sjuk- och föräldraförsäkringen från
            den 1 juli i år: "Jag har tidigare sagt att höjningen av taket
            i sjuk- och föräldraförsäkringen från 7,5 till 10 basbelopp ska
            göras om det statsfinansiella läget så tillåter. Jag kan nu konstatera
            att det finns ett sådant utrymme. Om vi socialdemokrater får det
            svenska folkets förtroende avser vi att höja taken den 1 juli
            2003."
          </p>
          <p xml:id="i-EHBZ9G277YevpmG9UsH7v8">
            Av löftet att höja sjukpenningen för många blev alltså intet.
            I stället sänks ersättningen för ännu fler.
          </p>
          <p xml:id="i-TiPVSAoknRSGkwTrWRYPng">
            Följande exempel illustrerar effekterna. En familj där hon är
            universitetslärare med 32 000 kr i månadslön och han är gymnasielärare
            med 24 000 i månaden märks löftessveket högst påtagligt. Hon lovades
            höjd sjukpenning från 19 300 kr per månad till 25 600 @ en förbättring
            med 6 300 kr. Av det blir intet. Han, som har haft en normal löneutveckling
            som lärare, får sänkt ersättning från 19 200 kr till 18 700, en
            sänkning med 500 kr per månad. Familjen som lovades en förbättring
            med 6 300 kr får i stället en försämring med 500.
          </p>
          <p xml:id="i-D2sC8hwDY2uj138oBWAAEc">
            Jag delar som bekant bedömningen att det ekonomiska läget är
            allvarligt, och att det krävs kraftfulla åtgärder. Men dessa åtgärder
            hade inte behövt vara löftesbrott. Det hade varit möjligt att
            låta väljarna ta ställning till realistiska alternativ redan i
            valrörelsen. Konjunkturinstitutet varnade redan då för att utgiftstaket
            för 2003 skulle komma att spräckas med 20 miljarder kronor. Ekonomistyrningsverket
            varnade några dagar senare för att utgiftstaket skulle spräckas
            med 18,5 miljarder. De ansvariga tjänstemännen på Bosse Ringholms
            eget finansdepartement menade att det riskerade att spräckas med
            16 miljarder.
          </p>
          <p xml:id="i-TKpSy8bXTotcUbtHGzKxYd">
            Folkpartiet valde då att dra tillbaka några av våra vallöften
            @ inte för att vi ändrat uppfattning om de förslagen, men för
            att vi inte ansåg oss ha råd med dem. Men den socialdemokratiska
            valretoriken låg fast.
          </p>
          <p xml:id="i-2Lojy6tc5FW6GWpjivLzXt">
            Vi har sett det förut. 1988 års överbudsval följdes av ett mer
            eller mindre fritt fall i statsfinanser, tillväxt, välfärd och
            sysselsättning. I efterhand har Kjell-Olof Feldt beskrivit socialdemokraternas
            agerande i valrörelsen 1988 som "valfeber". I valrörelsen därpå,
            1991, präntade dåvarande finansministern Allan Larsson in budskapet
            att "alla kurvor vänder". Det var i och för sig sant, men de vände
            ju inte uppåt som han ville göra gällande, utan brant nedåt. Även
            1998 skönmålades det ekonomiska läget. Det var förvisso mitt i
            IT-boomens högkonjunktur, men i stället för att utnyttja de goda
            tiderna till strukturella reformer talade Göran Persson om "sju
            feta år" och Leif Pagrotsky om en "kommande guldålder".
          </p>
          <p xml:id="i-JD8UVBLBRgyrCFSNuNmspj">
            Jag menar att det finns ett betydande samband mellan dessa händelser,
            och det minskande förtroendet för politiken. Löftesbrotten har
            ett pris, som inte betalas av dem som brutit löftena, utan av
            hela den svenska demokratin.
          </p>
          <p xml:id="i-5dq4hgMDwk8ZuYzVFMMmte">
            Mot denna bakgrund vill jag fråga statsministern:
          </p>
          <p xml:id="i-VVQfSvgnGuERVYFNPneofd">
            Hur avser statsministern motverka den utbredda uppfattningen
            att politiker sviker sina vallöften?
          </p>
        </div>
      </div>
    </body>
  </text>
</TEI>
