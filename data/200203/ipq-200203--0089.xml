<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0089">
  <teiHeader>
    <fileDesc>
      <titleStmt>
        <title>överfisket i Östersjön och det svenska torskstoppet</title>
        <author>Persson, Sven Gunnar (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>överfisket i Östersjön och det svenska torskstoppet till jordbruksminister Ann-Christin Nykvist om överfisket i Östersjön och det svenska torskstoppet</title>
          <idno type="rdwebb">GQ1089</idno>
          <ref type="dokument_url_text">http://data.riksdagen.se/dokument/GQ1089/text</ref>
          <ref type="dokument_url_html">http://data.riksdagen.se/dokument/GQ1089</ref>
          <ref type="dokumentstatus_url_xml">http://data.riksdagen.se/dokumentstatus/GQ1089</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CYXB5gc8UwhvnW3jqhdnoq</idno>
            <persName>Sven Gunnar Persson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-PWcoMDETt75G5xpC8RtvLq" corresp="i-CYXB5gc8UwhvnW3jqhdnoq">
          <date when="2002-12-09"/>
        </correspAction>
        <correspAction type="received" xml:id="i-TeKuenAeJjrDczYp6yn4DH" corresp="i-HhkgRHGRURfXTuftg1jHSf">
          <date when="2002-12-09"/>
        </correspAction>
        <correspAction type="answered" xml:id="i-Ks3a19sJuPjxNnqeV3SMkr" corresp="i-HhkgRHGRURfXTuftg1jHSf">
          <date when="2003-02-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VtsMqfrahnkAd8onEayHqS">
            Interpellation 2002/03:89 av Sven Gunnar Persson (kd) till jordbruksminister
            Ann-Christin Nykvist om överfisket i Östersjön och det svenska
            torskstoppet
          </p>
        </div>
        <div type="ipqSubmissionInfo">
          <p xml:id="i-CYXgy8rd5ssFbuPwuFBEHq">
            den 9 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XdP6ViUhSFupcZdUcR49Tq">
            Under lång tid har det varit känt att det förekommer ett omfattande
            överfiske och svartfiske efter torsk i Östersjön. Såväl Kustbevakningen,
            Fiskeriverket, olika experter som svenska fiskare har påtalat
            detta i olika sammanhang. I TV 4-programmet Kalla Fakta, torsdagen
            den 5 december, redovisades i olika inslag ytterligare material
            som med all önskvärd tydlighet visade på detta förhållande. Överfisket
            uppskattas omfatta minst 50 % av de kvoter som fastställts.
          </p>
          <p xml:id="i-EcHbZwfySNeR2i9yjUqVDC">
            Regeringen har i det vällovliga syftet att minska fisketrycket
            på torsk sagt att man vill införa ett ensidigt svenskt torskfiskestopp.
            Fiskeriverket har i en konsekvensanalys visat att ett sådant stopp
            skulle ha en mycket begränsad påverkan på torskbeståndet och lekbiomassan
            i Östersjön. I ljuset av uppgifterna om ett omfattande överfiske
            framstår den positiva påverkan på torskbeståndet som ett ensidigt
            svenskt fiskestopp som försumbar. Fiskare från andra nationer
            kan fortsätta sitt överfiske. I det ovan refererade TV 4-programmet
            säger en företrädare för en av Sveriges stora fiskgrossister att
            ett torskstopp i Sverige inte är något problem eftersom man tar
            svartfiskad torsk från Polen i stället. Fiskeribiologen P O Larsson
            på havsfiskelaboratoriet i Lysekil tror att svartfisket motsvarar
            ca 50 % av det legala fisket. Han är övertygad om att svartfisket
            är den främsta orsaken till att torskstammen är hotad.
          </p>
        </div>
        <div type="ipQuestion">
          <p xml:id="i-FEaFd13kk9i7BJrpLE4KeJ">
            Det är mycket angeläget att torskbestånden i Östersjön kan skyddas
            och ges förutsättningar att växa. Det finns många åtgärder som
            kan bidra till detta utan att ett totalstopp för fisket behöver
            införas. Exempel på sådana åtgärder är:
            <list rend="unordered">
              <item>
                fler och större områden som är fredade för torskfiske,
              </item>
              <item>
                förlängt fiskeuppehåll under fiskens lekperiod,
              </item>
              <item>
                utökade minimimått för fångad fisk genom krav på redskapen,
              </item>
              <item>
                utflyttning av trålningsgränser samt
              </item>
              <item>
                införande av krav på redskap för att minska bifångster vid fiske
                efter bland annat räkor och kräftor.
              </item>
            </list>
          </p>
          <p xml:id="i-YTGGDnezmVx7bnBWfyef2">
            Efter att tidigare uppgifter om det omfattande överfisket nu
            bekräftats måste ökade kontroller och strängare sanktioner vid
            överträdelser av de bestämmelser som reglerar fisket ses som den
            allra viktigaste uppgiften för att skydda torskbeståndet. Ett
            sådant arbete måste omgående initieras nationellt, bilateralt
            och inom EU. Att genomföra ett ensidigt svenskt torskfiskestopp
            med ringa betydelse för beståndet, men med oöverblickbara konsekvenser
            för fiskerinäring och kustsamhällen, måste ses som ett slag i
            luften.
          </p>
          <p xml:id="i-AUMpN3XnSu2TmnZJkJLbpT">
            Med anledning av ovanstående vill jag ställa följande frågor
            till jordbruksministern:
          </p>
          <p xml:id="i-CzkkVYiGXMyeB87NKPvxMX">
            Vilka åtgärder avser jordbruksministern att vidta för att omgående
            få till stånd skärpta kontroller av torskfisket, nationellt och
            internationellt?
          </p>
          <p xml:id="i-DSJ82UStY4PtjP3HNgaqSR">
            Vilka åtgärder är jordbruksministern, i ljuset av uppgifterna
            om svartfiske, beredd att vidta för att ompröva förslaget om ett
            ensidigt svenskt torskfiskestopp?
          </p>
        </div>
      </div>
    </body>
  </text>
</TEI>
