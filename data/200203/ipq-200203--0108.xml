<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0108">
  <teiHeader>
    <fileDesc>
      <titleStmt>
        <title>skola för bokstavsbarnen</title>
        <author>Andersson, Yvonne (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>skola för bokstavsbarnen till utbildningsminister Thomas Östros om skola för bokstavsbarnen</title>
          <idno type="rdwebb">GQ10108</idno>
          <ref type="dokument_url_text">http://data.riksdagen.se/dokument/GQ10108/text</ref>
          <ref type="dokument_url_html">http://data.riksdagen.se/dokument/GQ10108</ref>
          <ref type="dokumentstatus_url_xml">http://data.riksdagen.se/dokumentstatus/GQ10108</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EFJ93MgPh6dJrzDB1Tt657</idno>
            <persName>Yvonne Andersson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Bf363nmwzoCcaBwGbhA4pB" corresp="i-EFJ93MgPh6dJrzDB1Tt657">
          <date when="2002-12-19"/>
        </correspAction>
        <correspAction type="answered" xml:id="i-Gh9h5TyUwE83V3jFFuga4y">
          <date when="2003-01-28"/>
        </correspAction>
        <correspAction type="received" xml:id="i-NBVTkvYZBJcBHx2TzFunCr" corresp="i-PzNviXpYSimQsvSkF9CmDz">
          <date when="2002-12-19"/>
        </correspAction>
        <correspAction type="answered" xml:id="i-N5zpvVA7eJsMxfbwHaJF9" corresp="i-PzNviXpYSimQsvSkF9CmDz">
          <date when="2003-01-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CT27UBkfx3E2KcZaDjYBF9">
            Interpellation 2002/03:108 av Yvonne Andersson (kd) till utbildningsminister
            Thomas Östros om skola för bokstavsbarnen
          </p>
        </div>
        <div type="ipqSubmissionInfo">
          <p xml:id="i-F3CqyBvnj4dKyG1TjeNR7Q">
            den 19 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7ycAH3BQjZ3xKyGGai4f8Z">
            Under 1990-talet har antalet barn i särskolan ökat kraftigt.
            Från läsåret 1992/93 till och med 1999/2000 ökade antalet elever
            i särskolan med över 50 %. Skolverket har i sin rapport Hur särskild
            får man vara utrett vad som ligger bakom ökningen och finner ett
            flertal bidragande faktorer.
          </p>
          <p xml:id="i-zrszQkeuVpNv2AYmsJNGj">
            En av faktorerna som Skolverket lyfter fram är skolans resurser.
            Under en tid då kraftiga nedskärningar har gjorts på skolans område
            har resurserna till stödundervisning och extrahjälp till elever
            med behov av särskilt stöd minskat. Att placera eleven i särskola
            har blivit en lösning på ett ekonomiskt problem. Många föräldrar
            vittnar också om att skolan framhållit att det enda sättet för
            deras barn att få hjälp är särskoleplacering. I många kommuner
            tolkas begreppet utvecklingsstörning allt vidare. Skolverkets
            utredning visar att de så kallade bokstavsbarnen står för en stor
            del av ökningen av antalet elever i särskolan. Denna utveckling
            är oacceptabel. Särskolan ska vara en skolform för barn och ungdomar
            med utvecklingsstörning. Det får inte bli en skola för alla barn
            som av olika anledningar har behov av extra stöd i skolan.
          </p>
          <p xml:id="i-8nnCyn5vC1CabrNWo1cMeU">
            De så kallade bokstavsbarnen är en grupp som uppmärksammats mycket
            under de senaste åren. Frågor om ADHD, DAMP och Asperger har diskuterats
            bland politiker, forskare och i medierna. Kännetecknande för dessa
            barn är att deras handikapp i första hand är socialt. Handikappet
            begränsar deras förmåga att hantera relationer till andra människor.
            Koncentrationssvårigheter och hyperaktivitet är andra kännetecken.
            Antalet barn med denna typ av störning har ökat kraftigt under
            senare år. Vad det beror på råder det delade meningar om men klart
            är att barnen finns och att skolan måste möta dessa barns särskilda
            behov.
          </p>
          <p xml:id="i-YMp4jJwe7oQhuQyvPSgeVg">
            Särskolan är till för barn med en utvecklingsstörning, barn som
            saknar den intellektuella förmågan att klara grundskolan. Bokstavsbarnen
            tillhör oftast inte denna kategori. De kan ha en hög intellektuell
            kapacitet men saknar förmåga till socialt samspel med andra vilket
            får återverkningar på kunskapsinhämtningen. Därför är särskoleplaceringen
            av dessa barn särskilt olycklig.
          </p>
          <p xml:id="i-7ZSU9Jj8e7MuzujFSEXY2B">
            I Sverige har vi utvecklat goda metoder för att möta barn som
            har en lägre intellektuell förmåga. Vi saknar dock alternativ
            för de barn som har brister i sin förmåga i kommunikationen och
            samspelet med andra som till exempel många av bokstavsbarnen.
            Vi måste därför utveckla metoder och former för att möta dessa
            barns individuella behov. Det kan till exempel behövas satsningar
            på små undervisningsgrupper inom grundskolans ram.
          </p>
          <p xml:id="i-T1e3oWCSMe1jFh9n1SMqoS">
            Den nu sittande utredningen om utbildning för barn och ungdomar
            med utvecklingsstörning bör få ett utökat uppdrag för att även
            se över utbildningsformer och metoder för bokstavsbarnen.
          </p>
          <p xml:id="i-N1MZERFKksLeKLM2LZDdvx">
            Vilka åtgärder avser ministern att vidta för att det svenska
            skolsystemet på ett bättre sätt ska kunna möta behoven hos barn
            med olika former av så kallade bokstavshandikapp?
          </p>
        </div>
      </div>
    </body>
  </text>
</TEI>
