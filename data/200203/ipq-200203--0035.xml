<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0035">
  <teiHeader>
    <fileDesc>
      <titleStmt>
        <title>kvaliteten i förskolan</title>
        <author>Larsen, Sofia (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kvaliteten i förskolan till statsrådet Lena Hallengren om kvaliteten i förskolan</title>
          <idno type="rdwebb">GQ1035</idno>
          <ref type="dokument_url_text">http://data.riksdagen.se/dokument/GQ1035/text</ref>
          <ref type="dokument_url_html">http://data.riksdagen.se/dokument/GQ1035</ref>
          <ref type="dokumentstatus_url_xml">http://data.riksdagen.se/dokumentstatus/GQ1035</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XXuTUfCrSzD7sKMdyYtEft</idno>
            <persName>Sofia Larsen</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-84LaoH7SQC5GUReAjYZgv3" corresp="i-XXuTUfCrSzD7sKMdyYtEft">
          <date when="2002-11-13"/>
        </correspAction>
        <correspAction type="received" xml:id="i-RmG7kuiBQiciCCfhioB26L">
          <date when="2002-11-13"/>
        </correspAction>
        <correspAction type="answered" xml:id="i-RSCjkThkCL2E6PBPq5Pi8u">
          <date when="2002-11-26"/>
        </correspAction>
        <correspAction type="received" xml:id="i-38QrHgy4XBSZXLQGxF2fv1" corresp="i-HxcQkHC9fDSzkJWgvdhDEF">
          <date when="2002-11-13"/>
        </correspAction>
        <correspAction type="answered" xml:id="i-Q38dS1kH8xxMC32rxEbwCe" corresp="i-HxcQkHC9fDSzkJWgvdhDEF">
          <date when="2002-11-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UWq4ZWidNsiywM9UEPBbED">
            Interpellation 2002/03:35 av Sofia Larsen (c) till statsrådet
            Lena Hallengren om kvaliteten i förskolan
          </p>
        </div>
        <div type="ipqSubmissionInfo">
          <p xml:id="i-KmHs33z7z6qBprhvQSHZvZ">
            den 13 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Dwyvk2b8JfDj5iMJ29Dhfi">
            Förskolan omfattar en allt större andel av alla barn, och spelar
            en viktig roll för barns utveckling och lärande. Förskolan är
            med och lägger grunden för ett livslångt lärande, där lärandet
            i förskolan har sin grund i leken. För Centerpartiet är det viktigt
            att ge bästa tänkbara förutsättningar för en hög kvalitet i förskolans
            verksamhet.
          </p>
          <p xml:id="i-QZR9dgHJM7VtqpTRZmnmAD">
            Besparingarna inom förskoleverksamheten har varit stora under
            1990-talet. De vanligaste besparingsstrategierna har varit att
            ta in fler barn i grupperna och minska personaltätheten. Genom
            införandet av maxtaxan, som inte var fullt ut finansierad av regeringen,
            har kommunerna tvingats skjuta till extra pengar eller finna andra
            former, som större grupper, för att sänka kostnaderna.
          </p>
          <p xml:id="i-KwRmx32Y5NJJUw1xWnL2bj">
            Vi vet att många förskollärare är oerhört pressade i dag. Arbetsbelastningen
            är hög och oron bland personal och föräldrar har ökat. Barngrupperna
            är långt större än de som forskningen talar för, för att kvaliteten
            ska bli bra. Det är minst sagt beklämmande att regeringen i stället
            för att ta itu med kvaliteten i förskolan endast ger Skolverket
            ett uppdrag att göra en fördjupad studie av barngruppernas storlek
            och personaltäthet. Detta trots att Skolverket så sent som i maj
            presenterade en undersökning och kartläggning av just barngruppernas
            storlek. Skolverket redovisar att det blivit allt trängre i landets
            förskolor.
          </p>
          <p xml:id="i-5nPUBjVWEmTafr2jGMzgDe">
            Att regeringen skriver i budgetpropositionen att det i genomsnitt
            ska vara fem barn per heltidsanställd, 15 barn per grupp med tre
            heltidsanställda, låter vackert men räcker inte långt. Detta eftersom
            regeringen för säkerhets skull också har lagt till meningen: "Satsningen
            på kraftigt förstärkta personalresurser till förskolan skall ske
            successivt under mandatperioden och i den takt som ekonomin tillåter."
          </p>
          <p xml:id="i-LGCkRxqUqXxqF3uRDKrFjG">
            Centerpartiet anser inte att vi från riksdagen ska tala om hur
            stora barngrupperna ska vara. Det viktiga är att förskolans verksamhet
            kvalitetssäkras genom att dimensionera barngrupperna i förskolan
            utifrån både barnens och personalens perspektiv. Barngrupperna
            får inte vara större än att varje enskilt barn känner trygghet
            och får en god pedagogisk verksamhet, där omsorg, fostran och
            lärande bildar en helhet.
          </p>
          <p xml:id="i-T8d8hqNmKwE9nj7FDtRdNH">
            Personalen ska känna att de utför sitt arbete på ett tillfredsställande
            sätt.
          </p>
          <p xml:id="i-qkQz4P3Ct1KzLcwH6gCEJ">
            Bristen på förskollärare är i dag stor och denna brist är resultatet
            av den politik som regeringen fört. Att regeringen nu tänker tillföra
            6 000 nya förskollärare och barnskötare inom barnomsorgen, för
            att minska barngrupperna och på så vis höja kvaliteten, är ett
            lovvärt försök men frågan är var regeringen tänker trolla fram
            dessa 6 000 personer. Tyvärr kan vi konstatera att regeringen
            inte är särskilt konkret i sitt förslag när de skriver: "Regeringen
            avser att återkomma med ett förslag om ett riktat statsbidrag
            till kommunerna för att tillföra minst 6 000 nya förskollärare,
            barnskötare eller annan personal till förskolan." Problemet är
            att det i dag inte finns tillräckligt många utbildade förskollärare.
            Och utbildning av förskollärare är ett statligt ansvar.
          </p>
          <p xml:id="i-Dt7EX41dkgfS4XfhYc9ob9">
            Enligt Lärarförbundet har utbildningen till förskollärare varit
            underdimensionerad de senaste åren och de har sedan mitten på
            90-talet påpekat detta för regeringen, dock utan resultat. Regeringen
            medger själv i tidigare budgetproposition att problemet är att
            antalet platser till förskollärarutbildningen ej varit tillräckliga
            och att bristen inte beror på studenters bristande intresse för
            att söka sig till utbildningen.
          </p>
          <p xml:id="i-6P8ZYGskzMREvyso8zpCux">
            Med tanke på alla reformer som nu genomförs i förskolan, maxtaxa,
            garanterad plats i förskolan till arbetslösas barn, barn till
            föräldralediga och barn till asylsökande samt att den allmänna
            förskolan för fyra- och femåringar införs år 2003, hade det varit
            önskvärt om regeringen samtidigt sett till att åtgärda bristen
            på förskollärare för att säkra kvaliteten i förskolan.
          </p>
        </div>
        <div type="ipQuestion">
          <p xml:id="i-Df4XQ8Tj2XvwgyjugWXm25">
            Jag vill med anledning av detta fråga ministern:
            <list rend="unordered">
              <item>
                1.Vilka åtgärder avser ministern att vidta för att förstärka
                personalresurserna till förskolan?
              </item>
              <item>
                2.Vilka åtgärder avser ministern att vidta för att stärka kvaliteten
                i förskolan?
              </item>
            </list>
          </p>
        </div>
      </div>
    </body>
  </text>
</TEI>
