<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0239">
  <teiHeader>
    <fileDesc>
      <titleStmt>
        <title>barnens egna asylskäl</title>
        <author>Runegrund, Rosita (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>barnens egna asylskäl till statsrådet Jan O Karlsson om barnens egna asylskäl</title>
          <idno type="rdwebb">GQ10239</idno>
          <ref type="dokument_url_text">http://data.riksdagen.se/dokument/GQ10239/text</ref>
          <ref type="dokument_url_html">http://data.riksdagen.se/dokument/GQ10239</ref>
          <ref type="dokumentstatus_url_xml">http://data.riksdagen.se/dokumentstatus/GQ10239</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-43NmWWYd8vEgZrkoXWWCXx</idno>
            <persName>Rosita Runegrund</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>Jan O. Karlsson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-XoNuqsVkadGs67Rgz9mWRM" corresp="i-43NmWWYd8vEgZrkoXWWCXx">
          <date when="2003-03-14"/>
        </correspAction>
        <correspAction type="received" xml:id="i-3ispdoYFsVjkeXJCdY6SX3" corresp="i-3MwbJPjHpsScrukDj5ohhN">
          <date when="2003-03-14"/>
        </correspAction>
        <correspAction type="answered" xml:id="i-L1tSw5fjjv23uibP5iXn6p" corresp="i-3MwbJPjHpsScrukDj5ohhN">
          <date when="2003-04-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Ndo6QfSoY3DbCPCgYiC4km">
            Interpellation 2002/03:239 av Rosita Runegrund (kd) till statsrådet
            Jan O Karlsson om barnens egna asylskäl
          </p>
        </div>
        <div type="ipqSubmissionInfo">
          <p xml:id="i-SDdvCrFY3KSqF6WeqRXZMX">
            den 14 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9kDzeadZTguUeFKpzP541e">
            Rädda Barnen har lämnat en rapport Barnens egna asylskäl. I rapporten
            har man undersökt 87 asylärenden där barn i familjer är inblandade,
            och finner stora brister i Migrationsverkets och Utlänningsnämndens
            sätt att uppmärksamma barnens situation.
          </p>
          <p xml:id="i-MpsyWa54wiZW1uDSzzzf5d">
            Enligt Rädda Barnen har myndigheterna bara i 17 fall hört barnen
            själva om deras eventuella asylskäl eller humanitära skäl till
            att få stanna i Sverige. I de ytterligare 15 fallen har föräldrarna
            tillfrågats om barnen bör höras, men i de fallen har föräldrarna
            avböjt. I 32 av MIV:s totalt 66 ärenden, har asyl sökts efter
            den 1 januari 2002, det vill säga den tidpunkt från när, enligt
            uppgift från verket, alla barn @ stora som små @ själva eller
            via sina föräldrar som rutin ska tillfrågas om sina skäl och om
            de bör asylhöras. 24 av dessa ärenden handlades av Region Stockholm.
            Två av de 24 barnen har asylhörts. De övriga 22 har inte tillfrågats
            om de vill höras. I 15 fall har någon förälder tillfrågats om
            barnet har egna skäl (asylskäl eller humanitära skäl). I tre fall
            har någon förälder tillfrågats bara om barnets humanitära situation.
            I sex fall har inga frågor alls ställts till föräldrarna om barnets
            eventuella grunder för uppehållstillstånd. Åtta av de 32 ärendena
            handlade om Region Väst. Inget av de åtta barnen har asylhörts
            eller tillfrågats om de vill höras. Inte i något fall har föräldrarna
            tillfrågats om barnet har egna humanitära skäl. Mot bakgrund av
            dessa uppgifter synes rutinen inte vara förankrad i hela MIV:s
            organisation.
          </p>
          <p xml:id="i-GCwY47gX5u2Qq4RG8vJJ5j">
            Utgångspunkten är att varje barn, även barn i familj, ska höras
            om sina asylskäl och andra grunder för uppehållstillstånd. Undantag
            från denna huvudprincip måste givetvis göras om det av någon anledning
            är olämpligt att höra barnet.
          </p>
          <p xml:id="i-MtHAdAYD3nXtzBomjwDDN3">
            Vad gäller barn i familj, anser UNHCR att om den minderårige
            åtföljs av en eller båda föräldrarna eller av annan familjemedlem
            som ansvarar för barnet och den eller de medföljande söker flyktingstatus,
            kommer den minderåriges egen flyktingstatus fastställas i enlighet
            med principen om familjens enhet. Principen om familjens enhet
            verkar till förmån för anhöriga och inte tvärtom. Detta innebär
            att vem som helst i en familj @ även ett barn @ kan anses vara
            flykting.
          </p>
          <p xml:id="i-9qEekXdoReza7WFbkRrLGj">
            Under hösten 2001 lämnade EU-kommissionen ett förslag till direktiv
            KOM (2001)510 om mininormer för när en medborgare i ett land utanför
            EU och statslösa ska betraktas som flyktingar. Kommissionen föreslog
            följande stadgar under direktiv artikel 7. Europeiska unionens
            råd har antagit detta direktiv av följande skäl:
          </p>
          <p xml:id="i-DTo3r76Fb68PV4ye75ndLv">
            "När underåriga ansöker om internationellt skydd är det särskilt
            viktigt att medlemsstaterna vid sin prövning beaktar typer av
            förföljelse som är specifika för barn, till exempel rekrytering
            av barn som soldater, smuggling av barn för sexindustrins räkning
            och tvångsarbete."
          </p>
          <p xml:id="i-TPzr5EUYMMzZHTP2NfNRvo">
            I propositionen 1989/90:107 Godkännande av FN-konventionen om
            barns rättigheter @ enligt artikel 22 ska konventionsstaterna
            vidta lämpliga åtgärder för att säkerställa att ett barn som söker
            flyktingstatus eller anses som flykting i enlighet med lämplig
            internationell eller nationell rätt och tillämpliga förfaranden
            erhåller lämpligt skydd och humanitärt bistånd vid åtnjutandet
            av de tillämpliga rättigheter som anges i denna konvention och
            i andra internationella instrument rörande de mänskliga rättigheter
            eller humanitär rätt, som nämnda stater tillträtt". Artikeln är
            alltså tillämplig på såväl barn som är flykting som ett barn som
            söker flyktingstatus och befinner sig i tillståndsprocessen. Det
            gäller både för ensamkommande barn och för barn som reser med
            sina föräldrar eller någon annan person.
          </p>
          <p xml:id="i-JRkhj8RFX7Ek4kDouURHaE">
            För ensamkommande barn är MIV:s handläggningsrutiner huvudsakligen
            inriktade på den humanitära situationen kring barnet och mindre
            på barnens grunder för asyl.
          </p>
          <p xml:id="i-By4F3CXYbKNcLhLGZZxTY">
            Vad avser statsrådet göra för att även barn i familj ska asylhöras?
          </p>
          <p xml:id="i-Y5FKDHwH34561qUZQYhxtm">
            Vad avser statsrådet göra för att barnets rättigheter som egen
            asylsökande blir tillgodosedda?
          </p>
        </div>
      </div>
    </body>
  </text>
</TEI>
