<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0009">
  <teiHeader>
    <fileDesc>
      <titleStmt>
        <title>rättssäkerhet för asylsökande</title>
        <author>Narti, Ana Maria (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>rättssäkerhet för asylsökande till statsrådet Jan O Karlsson om rättssäkerhet för asylsökande</title>
          <idno type="rdwebb">GQ109</idno>
          <ref type="dokument_url_text">http://data.riksdagen.se/dokument/GQ109/text</ref>
          <ref type="dokument_url_html">http://data.riksdagen.se/dokument/GQ109</ref>
          <ref type="dokumentstatus_url_xml">http://data.riksdagen.se/dokumentstatus/GQ109</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <persName>Ana Maria Narti</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>Jan O Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>Jan O Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-WCLBs6TYijDYCMLqd3Pr5q" corresp="i-4SAiMdwrEthd2M8z2yjtkv">
          <date when="2002-10-10"/>
        </correspAction>
        <correspAction type="received" xml:id="i-SLNpReFCB5vabn1DrTMU5t" corresp="i-3MwbJPjHpsScrukDj5ohhN">
          <date when="2002-10-10"/>
        </correspAction>
        <correspAction type="answered" xml:id="i-3BbgkqXM7VuXkcPkYk1gfD" corresp="i-3MwbJPjHpsScrukDj5ohhN">
          <date when="2002-10-22"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Lnp9oAMJcbusgbxc2Pb4vs">
            Interpellation 2002/03:9 av Ana Maria Narti (fp) till statsrådet
            Jan O Karlsson om rättssäkerhet för asylsökande
          </p>
        </div>
        <div type="ipqSubmissionInfo">
          <p xml:id="i-NQvoy6RYKCe44T2WAgCok4">
            den 10 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-72NjvnftoXXZocdFMnpAsj">
            Den 15 november 2001 fattade riksdagen beslut om bl.a. en förändrad
            ordning för överprövning av asylärenden. Socialförsäkringsutskottets
            betänkande 2001/02:SfU2 beskrev då hur liknande initiativ tagits
            och hur en rad djupgående analyser och juridiska förberedelser
            redan lagt en stadig grund för den önskade reformen. Enligt utskottet
            var det mycket angeläget att beslut snarast skulle fattas om de
            nya instanserna: "Utskottet utgår från att det omfattande beredningsarbete
            som har genomförts möjliggör att en proposition kan föreläggas
            riksdagen under våren för riksdagsbeslut före sommaren 2002".
          </p>
          <p xml:id="i-8AZaBZHLyFuxhpRQzGCUzL">
            Nu har regeringen till slut aviserat att en proposition ska komma
            på riksdagens bord i november. Det verkar dock finnas fortsatt
            osäkerhet kring när en reform av asylprocessen kommer att kunna
            genomföras i praktiken. Det har från regeringens sida kommit signaler
            om att ett verkställande av reformen måste skjutas på framtiden
            på grund av budgetskäl.
          </p>
          <p xml:id="i-MPJgruYVyCXwtYM3zgBFed">
            Utlänningsnämnden är och lär ännu en tid vara den instans som
            överprövar asylärenden, inga praktiska åtgärder för övergången
            till de vanliga förvaltningsdomstolarna har kommit till stånd.
            Denna fördröjning är varken motiverad eller acceptabel.
          </p>
          <p xml:id="i-FaBTgWwG4goxrS1uUao3ri">
            Redan en kort tid efter sin start visade Utlänningsnämnden att
            den inte kunde garantera kortare tider för handläggning av asylärenden.
            Ännu allvarligare är att rättssäkerheten för asylsökande under
            ett årtionde med denna nämnd upprepade gånger har brustit. Detta
            har lett till tragedier för många berörda och till allt större
            besvikelser för de grupper som praktiskt verkar för en humanitär
            asylpolitik. Kostnaderna för hantering av asylärenden har också
            blivit högre på grund av Utlänningsnämndens principiellt otydliga
            och långsamma arbete.
          </p>
          <p xml:id="i-GZwHQ55bnwvjQrEoFTLn7q">
            Det är dessutom viktigt att erinra om att alla sju riksdagspartier
            var @ och är @ överens om nödvändigheten av en överföring av ansvaret
            för dessa ärenden till förvaltningsdomstolarna.
          </p>
          <p xml:id="i-1356fFKnSYvYQtJeMnoS68">
            Med bakgrund av det framförda vill jag fråga migrationsministern:
          </p>
          <p xml:id="i-J7BQ4ePzfxKhwSKCPpLUyJ">
            På vilket sätt motiveras det långsamma verkställandet av riksdagens
            beslut angående avskaffande av Utlänningsnämnden?
          </p>
          <p xml:id="i-6AdBGWcungpmSnhc2GaGnQ">
            På vilket sätt avser statsrådet förbättra rättssäkerheten för
            asylsökanden under den tid då Utlänningsnämnden trots alla riksdagsbeslut
            fortsätter sin verksamhet?
          </p>
          <p xml:id="i-RxThFWRpS3QWVJLStiQyaW">
            När kan ett praktiskt genomförande av reformen ske?
          </p>
        </div>
      </div>
    </body>
  </text>
</TEI>
