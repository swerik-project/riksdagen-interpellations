<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0118">
  <teiHeader>
    <fileDesc>
      <titleStmt>
        <title>Hemsö fästning</title>
        <author>Sellén, Birgitta (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hemsö fästning till kulturminister Marita Ulvskog om Hemsö fästning</title>
          <idno type="rdwebb">GQ10118</idno>
          <ref type="dokument_url_text">http://data.riksdagen.se/dokument/GQ10118/text</ref>
          <ref type="dokument_url_html">http://data.riksdagen.se/dokument/GQ10118</ref>
          <ref type="dokumentstatus_url_xml">http://data.riksdagen.se/dokumentstatus/GQ10118</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KktUCXax2JFL3tqFqQN9oq</idno>
            <persName>Birgitta Sellén</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>Marita Ulvskog</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-EgpnB5LPPYnXshx6ip2er" corresp="i-KktUCXax2JFL3tqFqQN9oq">
          <date when="2002-12-27"/>
        </correspAction>
        <correspAction type="answered" xml:id="i-9sbJbr6icaZRa7avmG4gB6">
          <date when="2003-01-23"/>
        </correspAction>
        <correspAction type="answered" xml:id="i-GdE6cHBNyMv78F9w1G3izK">
          <date when="2003-01-23"/>
        </correspAction>
        <correspAction type="received" xml:id="i-2bhE9yxG1SJuBHgZw2kwCe" corresp="i-JchxQfU1zc3XVbvadFgBSn">
          <date when="2003-01-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3TwWVsXgJTUKMk5RXSgzkJ">
            Interpellation 2002/03:118 av Birgitta Sellén (c) till kulturminister
            Marita Ulvskog om Hemsö fästning
          </p>
        </div>
        <div type="ipqSubmissionInfo">
          <p xml:id="i-VfDkQCTTh7Gp3QJvjyVWEj">
            den 27 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JAnuHqtJot7RzyYPidQxH9">
            De första tankarna på en fästning utanför Ångermanälvens mynning
            väcktes 1883.
          </p>
          <p xml:id="i-L8S9eLsqCVDuQXoxFNeZAL">
            Först omkring 1920 började planerna att förverkligas. Tre batterier
            byggdes på Hemsö. På 1950-talet fick fästningen en utbyggnad i
            och med en kraftig förstärkning av försvaret utmed Norrlandskusten.
          </p>
          <p xml:id="i-EUvekff2mwGxLvMiCbVzQA">
            År 1998 beslutade regeringen att Hemsö fästning skulle bli ett
            statligt byggnadsminne. I ett pressmedelande i samband med beslutet
            sade kulturminister Marita Ulvskog: "Det är mycket glädjande att
            Hemsö fästning nu har ett statligt skydd och att anläggningen
            kommer att bevaras på lång sikt. Den är en viktig del av Sveriges
            moderna historia och många människor i Härnösandstrakten är engagerade
            i fästningens framtid."
          </p>
          <p xml:id="i-LSzLRSwTitMi5dj3xHkCeM">
            Bevarandet och dokumentationen av det historiskt militära arvet
            är viktigt och gäller i speciellt hög grad de anläggningar som
            under 1900-talet byggts för att utgöra rikets fasta försvar. Hemsö
            fästning kan i dag visa upp ett autentiskt innehåll från 1900-talets
            försvar. Fästningen har goda förutsättningar att utgöra ett försvarsmaktsmuseum
            av riksintresse.
          </p>
          <p xml:id="i-32k4fBQe9LjtgoRkoe7wVh">
            Hemsö fästning är ett av landets 300 statliga byggnadsminnen
            och en betydelsefull del av Sveriges kulturarv. Drift och vård
            av anläggningar och föremål är garanterade för framtiden av Statens
            fastighetsverk och Statens försvarshistoriska museer. Efter önskemål
            från Statens fastighetsverk och Statens försvarshistoriska museer
            har Härnösands kommun, i samråd med landstinget i Västernorrland,
            uttalat att länsmuseet ska åta sig rollen som lokal huvudman avseende
            fästningens publika verksamhet.
          </p>
          <p xml:id="i-PpxwW8aARU1iZoU6RRMrgz">
            Historiska militära anläggningar tar alltid sin utgångspunkt
            i ofreden, men i visionen för Hemsö fästnings framtid skissas
            på att vända på detta, och utforska och beskriva en anläggning
            ur ett perspektiv som Sverige nästan är ensamt om @ nämligen en
            fredsperiod av snart 200 år. Fästningen ska inte bli en "moralkaka",
            utan ett stycke modern folkbildning med möjlighet för besökare
            att få nya intryck. Genom dess unika bergrum kan man erbjuda en
            miljö för upplevelser och reflexioner, och utnyttja det insprängda
            bergrummet för att ge ett geologiskt inifrånperspektiv på världsarvet
            Höga kusten.
          </p>
          <p xml:id="i-BZTEypZmkPfmqXBn4uyeJP">
            Riksantikvarieämbetet har i samband med byggnadsminnesförklaringen
            utfärdat skyddsföreskrifter för anläggningarna och inventarierna
            i Hemsö fästning. De säger att "batterierna inte får raseras,
            igenfyllas, förvanskas eller byggas om, samt att nybyggnader,
            som ändrar områdets karaktär, inte får ske i batteriets närområde.
            Inredning och inventarier ska bevaras på plats."
          </p>
          <p xml:id="i-2iVWyuEprxw6T6nRbxB98Q">
            De två första åren efter byggnadsminnesförklaringen visades fästningen
            och under de tre månader som den var öppen för allmänheten var
            det 25 000 besökare där. Det innebar många positiva effekter när
            det gäller arbetstillfällen för den lilla ön strax norr om Härnösand
            @ arbetstillfällen som är oerhört värdefulla för trakten.
          </p>
          <p xml:id="i-PnHrobcTMarmgopRcYNCVX">
            Bevarandet av Hemsö fästning är redan nu unikt och dess bevarandevärde
            stiger i motsvarade takt som Försvarsmakten avvecklar det fasta
            artilleriet.
          </p>
          <p xml:id="i-JQSYBq59571cDfoKr7sEVT">
            Hemsö fästning har mycket goda förutsättningar att bli ett försvarsmaktsmuseum
            av riksintresse.
          </p>
          <p xml:id="i-3DW5zwJVw3qQcNUUYB6G2v">
            Det finns dock några frågeställningar som behöver besvaras.
          </p>
          <p xml:id="i-cy3gHrzXwXm161ixgZmDk">
            En avgörande fråga är hur det övergripande kulturmålet att både
            bevara och bruka ska tolkas. Att ständigt luta sig mot bevarandemålet
            kan i dagens läge inte vara tillräckligt, speciellt när det gäller
            mycket stora och i längden ekonomiskt krävande anläggningar. Till
            vilken nytta och glädje är dessa nationella kulturarv om de står
            bevarade men tysta och inte används för ändamål som berikar det
            omgivande samhället. Kort sagt, vilken myndighet tar på allvar
            tag i brukarfrågan @ Riksantikvarieämbetet, Statens fastighetsverk
            eller Statens försvarshistoriska museer?
          </p>
          <p xml:id="i-X1UPBge6hjLBGbN6tnsJCQ">
            En annan fråga är kvaliteten på det utåtriktade arbetet. Ett
            nationellt kulturarv som bekostas med skattemedel måste garanteras
            en professionell hantering både när det gäller bevarandet och
            den utåtriktade verksamheten. Vilket stöd får militära anläggningar
            för det publika utvecklingsarbetet eftersom de inte placeras in
            i kulturpolitikens definitioner. De klassas inte som industriarv
            och inte heller inom området som kan få kyrkoantikvarisk ersättning?
          </p>
          <p xml:id="i-RV587huXHBK4AiyqNREyV4">
            I årets budgetproposition säger regeringen att statliga museer
            ska ha gratis inträde. Jag förutsätter att detta också kommer
            att gälla ett statligt museum vid Hemsö fästning. Hemsö fästning
            har många långa gångar och rum, vilket kommer att innebära att
            många guider och vakter måste finnas där. Hur ska de avlönas?
            Kommer staten att tillföra museet resurser så att de täcker dessa
            kostnader?
          </p>
          <p xml:id="i-NXiin7HigDo4YCjBZrN45h">
            Mina frågor till ministern är följande:
          </p>
          <p xml:id="i-JDYfVqKgQEEec4vbATPnmu">
            Vilka åtgärder avser kulturministern att vidta för att militära
            anläggningar ska få resurser till det publika utvecklingsarbetet?
          </p>
          <p xml:id="i-4CbheHvcvYfKeZkJSUSx6U">
            Vilka åtgärder avser kulturministern att vidta för att klara
            av det övergripande kulturmålet om att både bruka och bevara i
            den ovan beskrivna ekonomiskt krävande anläggningen?
          </p>
          <p xml:id="i-6frxAhqnvaR9uNenHyuduJ">
            Avser kulturministern att tillskjuta medel till detta statliga
            museum för att man ska kunna ha gratis inträde i likhet med andra
            statliga museer?
          </p>
        </div>
      </div>
    </body>
  </text>
</TEI>
