<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0225">
  <teiHeader>
    <fileDesc>
      <titleStmt>
        <title>GATS</title>
        <author>N Hedström, Lotta (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>GATS till näringsminister Leif Pagrotsky om GATS</title>
          <idno type="rdwebb">GQ10225</idno>
          <ref type="dokument_url_text">http://data.riksdagen.se/dokument/GQ10225/text</ref>
          <ref type="dokument_url_html">http://data.riksdagen.se/dokument/GQ10225</ref>
          <ref type="dokumentstatus_url_xml">http://data.riksdagen.se/dokumentstatus/GQ10225</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q6T8pKy9pERdSQEuTcARyR</idno>
            <persName>Lotta N Hedström</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-TtnLE36uxMcRSayZEV7d4s" corresp="i-Q6T8pKy9pERdSQEuTcARyR">
          <date when="2003-03-10"/>
        </correspAction>
        <correspAction type="received" xml:id="i-6JAQ4WNVDkSyoi8tBBZoku" corresp="i-V19ff9MeDZhTGpv5xEprbu">
          <date when="2003-03-11"/>
        </correspAction>
        <correspAction type="answered" xml:id="i-XfZiuvShm5EKAcKKyhgyyN" corresp="i-V19ff9MeDZhTGpv5xEprbu">
          <date when="2003-03-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VqxHMTmGCu6h3PKRHKkAgB">
            Interpellation 2002/03:225 av Lotta N Hedström (mp) till näringsminister
            Leif Pagrotsky om GATS
          </p>
        </div>
        <div type="ipqSubmissionInfo">
          <p xml:id="i-NTya55SyJas5zBLUtKohvE">
            den 10 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EkcxjiPrqmFknhwx9oraTs">
            BAKGRUND
          </p>
          <p xml:id="i-2shXnmbi8dg17DZCAFQCkd">
            Sverige gick in i WTO 1995. I WTO:s arbete med världshandeln
            ligger öppnandet av även tjänste- och servicemarknaden, den snabbast
            växande av världens alla kommersiella sektorer. En delprocess,
            som heter GATS, uttytt General Agreement on Trade in Services,
            och som berör detta, kommer snart att gå in i ett avgörande skede.
          </p>
          <p xml:id="i-9j83Mk5h9LrcEjr3FiMHKu">
            För EU:s del, på vars "förhandlingsbiljett" Sverige åker, är
            ett slutdatum för att redovisa "speciella åtaganden" satt till
            den 31 mars. Det innebär en redovisning av på vilka områden de
            ingående länderna kan tänka sig öppna upp för utländsk konkurrens.
          </p>
          <p xml:id="i-2nvgoJJuFuNcnkLu6t1rgY">
            De avtalsslutande parterna, WTO-länderna, har i första vändan
            får definiera vad de önskar få avreglerat av andra länder till
            sin egen fördel, och vilka områden man själv som nation kan tänka
            sig och inte tänka sig att öppna för avreglering.
          </p>
          <p xml:id="i-M6U7nQDGsScLJ8dHipQtW5">
            Servicesektorn innefattar all produktion av tjänster, varför
            vidden av berörda samhällsområden i princip kan bli mycket stor.
            Berörda områden kan vara bibliotek, undervisning, hårklippning,
            redovisning, turism kommunikation, vattenförsörjning, sjukvård,
            polisväsende etcetera, samt mycket av den kommunala och offentliga
            service som i dag bedrivs med skattemedel. Formellt förefaller
            dock den svenska offentliga sektorns verksamheter säkrade, i och
            med att 1 § 3 b i avtalet är struken från vår lista. Politiskt
            kan emellertid denna spärr vara i fara, dels som lojal EU-medlem
            i ett läge av yttre påtryckning, dels i ett läge med en borgerlig
            svensk regering som kan tänkas ändra denna inriktning.
          </p>
          <p xml:id="i-AvgTkbCzp1CZSbfTnQFrw5">
            GATS överenskommelser är direkt bindande för svensk regering
            och riksdag och på alla andra politiska nivåer.
          </p>
          <p xml:id="i-8sHWeYs4Wp7JS9cfUFPd4J">
            INFORMATION
          </p>
          <p xml:id="i-MMrnxFhBXPNvTGr3uv93zh">
            Den process som förevarit under de gångna åren har till stora
            delar skett i tysthet. Svenska regeringen, liksom EU, har varit
            sparsmakad med offentlig information och inga företrädare för
            regeringen eller riksdagspartierna har öppnat upp för diskussion.
            Den fullödiga kunskapen som nu finns tillgänglig är resultatet
            av ideellt arbete från krafter, vilka hellre ser en världshandelsordning
            byggd på underifrån kommande globalisering och solidaritet med
            utvecklingsländerna, snarare än med renodlad frihandel.
          </p>
          <p xml:id="i-MbnMbxAZCGcTaRvMa2GJ9L">
            Framför allt har det varit omöjligt, fram till nyligen då en
            ren läcka fann listan med EU:s krav på 109 länder (varav 94 så
            kallade fattiga), att kunna ta del av vilka förhandlingspositioner
            Sverige och EU kan tänka sig, det vill säga öppna upp för konkurrens.
            EU:s handelskommissionär har klart deklarerat att listan inte
            ska offentliggöras och svenska UD anser att den begränsade information
            som finns på regeringens hemsida varit tillfyllest.
          </p>
          <p xml:id="i-U6zTwPDkWgBUwzEkmFNqyZ">
            DEBATTEN
          </p>
          <p xml:id="i-T35A1hNLrNb435tXhAj81m">
            Debatten har just på grund av den nyss nämnda informationsbristen
            med nödvändighet blivit väldigt tunn eller till och med uteblivit,
            trots att detta avtals tillämpande i vårt land skulle kunna medföra
            en stor samhällsomvandling, för att inte tala om vilka konsekvenser
            det skulle få i utvecklingsländer. De känner sig under rådande
            omständigheter ofta tvingade att exponera sin ekonomi för utländsk
            konkurrens, för att över huvud taget komma i åtnjutande av livsnödvändiga
            investeringar.
          </p>
          <p xml:id="i-DtnuRsExsYkZirxHta9ayY">
            Några svenska fackförbund har dock reagerat kraftigt på att vad
            de betraktar som verksamheter, vilka bör ligga inom demokratisk
            kontroll, som kan komma att exponeras för utländsk och inhemsk
            privat konkurrens på ett okontrollerbart sätt. Bland annat företrädare
            för skola och undervisning, musei- och biblioteksväsende har uttalat
            sig.
          </p>
          <p xml:id="i-Si5UXm8ufq5JK6DfmYPF6q">
            Av riksdagens partier och ledamöter har i princip inga tagit
            upp tråden, inte heller har utskott eller förvaltning initierat
            frågan under alla år som WTO:s allmänna eller GATS-specifika förhandlingsarbete
            förevarit.
          </p>
          <p xml:id="i-Ai7au8eyw1QGnicoU2MqEJ">
            Det seminarium som undertecknad arrangerade i februari var mig
            veterligt det första i GATS-frågan som hörts inom riksdagens väggar
            sedan WTO-beslutet togs 1994. Näringsutskottet tar upp frågan
            först nu i mars 2003, strax innan bindningslistan för Sverige
            och EU ska bli klar.
          </p>
          <p xml:id="i-TVxnUxpEwdGGzPbNgDYXo3">
            ATTAC är den globaliseringskritiska organisation som hittills
            initierat publikdebatten på svensk botten, och lyckats samla de
            kritiska rösterna. Genom dess försorg finns kunskap även i Sverige
            om den berömda kompletta listan med EU:s alla önskemål för att
            låta europeiska företag göra intrång på 109 marknader.
          </p>
          <p xml:id="i-QJFaLT4PJGU5arAfmGjrCd">
            FARHÅGOR OCH KRITIK
          </p>
          <p xml:id="i-K38MfBTW4PTyDLk5WMU9Vm">
            Det som påpekats är bland annat risken för att framför allt vattenförsörjningens
            privatisering drastiskt kan försämra hälsoläget i fattiga länder,
            att inhemska tjänsteleverantörer i både rika och fattiga länder
            diskrimineras till förmån för globala storbolag. EU:s kravlista
            på de fattiga länderna har betecknats som "aggressiv", det vill
            säga sakna varsamhet med de sköra ländernas behov av visst protektionistiskt
            skydd. Vidare föreligger risk för tolkningstvister då texterna
            i vissa avseenden upplevs som mångtydiga. Slutligen kan det lokala
            självbestämmandet och offentlig verksamhet över huvud taget vara
            i fara.
          </p>
        </div>
        <div type="ipQuestion">
          <p xml:id="i-7dqRUdYjpTXpPEYw8FPZwe">
            Mina frågor är:
            <list rend="unordered">
              <item>
                Har näringsministern gjort någon bedömning av vilka garantier
                det finns för att Sverige i en framtid inte blir politiskt tvingat
                att öppna även offentliga tjänster för frihandel?
              </item>
              <item>
                Har eller avser ministern att agera för att 1 § 3 b helt ska
                strykas ur avtalet?
              </item>
              <item>
                Hur har ministern agerat i EU för att skydda utvecklingsländerna
                mot övermäktig konkurrens och inte exponera deras "känsliga sektorer"?
              </item>
              <item>
                Avser ministern att se till att informationen om innehållet och
                regeringens förhandlingspositioner inte begränsas?
              </item>
              <item>
                Har ministern tagit ställning till millenniemålsåtagandena, uppföljningen
                av Johannesburgsmötets uthållighetsarbete samt att den kommande
                biståndspolitiska propositionens inriktning kommer att implementeras
                på ett koherent sätt i svensk övrig politik och i vår utrikeshandelspolitik?
              </item>
              <item>
                På vilket sätt har ministern agerat i fråga om framtagningsarbetet
                med den svenska så kallade bindningslistan, det vill säga vilka
                parter har regeringen konsulterat för att slå fast sektorer och
                tjänster som vårt land ska öppnas för?
              </item>
            </list>
          </p>
        </div>
      </div>
    </body>
  </text>
</TEI>
