<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0178">
  <teiHeader>
    <fileDesc>
      <titleStmt>
        <title>kvaliteten på svensk forskning</title>
        <author>Wahlgren, Marie (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kvaliteten på svensk forskning till utbildningsminister Thomas Östros om kvaliteten på svensk forskning</title>
          <idno type="rdwebb">GQ10178</idno>
          <ref type="dokument_url_text">http://data.riksdagen.se/dokument/GQ10178/text</ref>
          <ref type="dokument_url_html">http://data.riksdagen.se/dokument/GQ10178</ref>
          <ref type="dokumentstatus_url_xml">http://data.riksdagen.se/dokumentstatus/GQ10178</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ASHgRusN9GoHAH8eioxicP</idno>
            <persName>Marie Wahlgren</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-C2hBS95cAh2nvJZzTsaoYc" corresp="i-ASHgRusN9GoHAH8eioxicP">
          <date when="2003-02-11"/>
        </correspAction>
        <correspAction type="received" xml:id="i-VJnPLC9DmjXesXHzbuDQND">
          <date when="2003-02-12"/>
        </correspAction>
        <correspAction type="answered" xml:id="i-EacodccbQR6MVeYLz7doky">
          <date when="2003-03-18"/>
        </correspAction>
        <correspAction type="received" xml:id="i-7sWeDZoESPnaWDrtYk3YfM" corresp="i-PzNviXpYSimQsvSkF9CmDz">
          <date when="2003-02-12"/>
        </correspAction>
        <correspAction type="answered" xml:id="i-Caw8SEvyXwafaKEcDi8XsU" corresp="i-PzNviXpYSimQsvSkF9CmDz">
          <date when="2003-03-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-V6yQFCQhE5GCGs2xpZDj2F">
            Interpellation 2002/03:178 av Marie Wahlgren (fp) till utbildningsminister
            Thomas Östros om kvaliteten på svensk forskning
          </p>
        </div>
        <div type="ipqSubmissionInfo">
          <p xml:id="i-V7UWD14HFMMRovuCfTqoV2">
            den 11 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SZmLBbJsFLrrDERDx3DHLS">
            Nu kommer rapporter som visar att svensk forskning tappar mark.
          </p>
          <p xml:id="i-M8mA5vpsGTnvg2ik6boiGs">
            Olle Persson , professor i biblioteks- och informationsvetenskap
            vid Umeå universitet, har gått igenom statistik från det amerikanska
            institutet ISA, som täcker omkring 8 000 vetenskapliga tidskrifter.
            Resultatet visar att svenska forskningsrapporter uppmärksammas
            mycket mindre i vetenskapliga tidskrifter i dag än för tio år
            sedan. Svenska forskare citeras inte lika ofta som tidigare.
          </p>
          <p xml:id="i-NeaNEjVHF2jFb5Bq87Zkn">
            "Tendensen är tydlig, och den gäller de flesta ämnesområden.
            Jag tycker att vi ska ta det som en varningssignal, ett tecken
            på att svensk forskning håller på att tappa mark", säger Persson
            till Upsala Nya Tidning.
          </p>
          <p xml:id="i-Q2h91jkJfRsty39kqqQGyF">
            Resultaten bör ses som en mycket tydlig varning på att svensk
            forskning kan ha tappat i kvalitet. Det är just citeringarna,
            snarare än mängden publicerade artiklar, som visar om forskningspolitiken
            har varit framgångsrik eller inte. Det lägre antalet citeringar
            visar att de senaste årens forskningspolitik har lett till den
            utarmning av svensk forskning som många forskare har varnat för.
          </p>
          <p xml:id="i-PbcUZi8hrrVmVEF6y9yPUE">
            Villkoren kring svensk universitetsforskning har ändrats markant
            under de senaste åren. Beroendet av externa medel blir allt större,
            doktorandreformen har påverkat vilken typ av forskning yngre forskare
            kan göra och belastningen på seniorforskare både vad gäller grund-
            och forskarutbildning har ökat.
          </p>
          <p xml:id="i-MMf5LJeFZEj4ryzhbMkahQ">
            Det är troligt att fokuseringen på kvantitet @ framför allt vad
            avser antalet disputationer @ i svensk forskningspolitik i längden
            kan gå ut över kvaliteten. De ökade kraven på att doktorandtiden
            ska vara kortare än tidigare gör att man måste strömlinjeforma
            doktorandutbildningen i allt högre grad. Detta hade varit ett
            mindre problem ur forskningssynpunkt om Sverige, liksom de anglosaxiska
            länderna, haft en stark post doc-tradition. Då hade tiden som
            post doc kunnat vara de år som en svensk forskare bedriver mer
            nydanande forskningsprojekt. Sanningen är dock att även om en
            del svenskar gör post doc-projekt, framför allt i utlandet, så
            är den inhemska situationen sådan att antalet yngre seniorer snarare
            minskar än ökar.
          </p>
          <p xml:id="i-E6ysPN9541aoQmALDuJMnP">
            Det finns också en uppenbar risk att den starka styrning av forskningen
            som det stora inslaget av externa medel ger, i längden kan utarma
            innovationsgraden i svensk forskning. Det är ofta betydligt svårare
            att få pengar till det udda än till det som uppenbart har politikens
            och industrins välsignelse. Personer som hela sitt yrkesliv har
            finansierat sin verksamhet via anslag blir till sist väldigt duktiga
            på att anpassa sig till vad bidragsgivarna önskar. Det är tyvärr
            inte detsamma som att man gör det som bidragsgivarna egentligen,
            på lång sikt, behöver, nämligen högkvalitativ forskning med ett
            stort risktagande. Ett ständigt beroende av treårsanslag tillåter
            nämligen inte alltför stora misslyckanden, eftersom det riskerar
            den fortsatta finansieringen.
          </p>
          <p xml:id="i-L3PKnmbcJNRqBM4P2Kcyyt">
            Jag vill därför fråga utbildnings- och forskningsministern vilka
            åtgärder han ämnar vidta för att förhindra att kvaliteten på svensk
            forskning ytterligare försämras?
          </p>
          <p xml:id="i-8hq8seJ6g4ZDuf1pkfD7nP">
            Kommer ministern att utvärdera i vilken grad doktorandreformen
            kan ha påverkat kvaliteten på svensk forskning?
          </p>
        </div>
      </div>
    </body>
  </text>
</TEI>
