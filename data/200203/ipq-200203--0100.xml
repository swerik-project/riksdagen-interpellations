<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0100">
  <teiHeader>
    <fileDesc>
      <titleStmt>
        <title>Israels annekteringspolitik på den palestinska Västbanken</title>
        <author>Ohly, Lars (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Israels annekteringspolitik på den palestinska Västbanken till utrikesminister Anna Lindh om Israels annekteringspolitik på den palestinska Västbanken</title>
          <idno type="rdwebb">GQ10100</idno>
          <ref type="dokument_url_text">http://data.riksdagen.se/dokument/GQ10100/text</ref>
          <ref type="dokument_url_html">http://data.riksdagen.se/dokument/GQ10100</ref>
          <ref type="dokumentstatus_url_xml">http://data.riksdagen.se/dokumentstatus/GQ10100</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <persName>Lars Ohly</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6FeLtnm4LS3brZEDZ3BaCJ" corresp="i-HpwkrkkrFd1MRPixHrr8q1">
          <date when="2002-12-16"/>
        </correspAction>
        <correspAction type="answered" xml:id="i-31riRBiSJaYLUcjfHXb4BL">
          <date when="2003-01-31"/>
        </correspAction>
        <correspAction type="received" xml:id="i-XFsH1482ERjeg7PFqUkpB7" corresp="i-S7LcGmD5NuSMrFDW8LBeJ1">
          <date when="2002-12-16"/>
        </correspAction>
        <correspAction type="answered" xml:id="i-PaYbzz6GNzjA7ShUyT3T6i" corresp="i-S7LcGmD5NuSMrFDW8LBeJ1">
          <date when="2003-01-31"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Y9n9x1seCWFoqafKy5UK6r">
            Interpellation 2002/03:100 av Lars Ohly (v) till utrikesminister
            Anna Lindh om Israels annekteringspolitik på den palestinska Västbanken
          </p>
        </div>
        <div type="ipqSubmissionInfo">
          <p xml:id="i-2vEJEhZKeiFxNyq18NVgUU">
            den 16 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KcRmcGHgezfkbXEr4c1NCa">
            De som studerat en karta över de palestinska områdena på Västbanken
            och i Gaza har genast kunnat se att dessa områden utgör ett plotter
            av små enklaver omgivna av områden kontrollerade av den israeliska
            ockupationsmakten.
          </p>
          <p xml:id="i-2xkkqX3R9Cevw3HamUWGCE">
            Ofta har vi hört medlemmar av den israeliska regeringen förklara
            att man är för en tvåstatslösning.
          </p>
          <p xml:id="i-WxJG1QgKKBrScsHLw6iGvU">
            Men en sak är vad man säger och en annan vad man gör.
          </p>
          <p xml:id="i-GYjo2BBsRTEJ8fGBGNnijX">
            Det är i dag väl känt att Israel bygger en mur mellan de ockuperade
            områdena och Israel. Officiellt hävdar Israel att denna mur är
            en säkerhetsåtgärd mot självmordsbombare och terrorister. Inga
            murar i världen kan dock hindra dem som verkligen vill begå terrordåd
            i Israel.
          </p>
          <p xml:id="i-LFoHor8bDxigpsqXKRXgTp">
            Det finns dock andra motiv än dem som officiellt anförs. Denna
            mur följer inte den så kallade gröna linjen mellan Israel och
            de ockuperade palestinska områdena. I stället byggs muren ett
            bra stycke in på den palestinska sidan av den gröna linjen. Denna
            gränsdragning innebär att omkring 10 % av de palestinska områdena
            överförs till Israel. Byggandet av muren mellan Israel och de
            palestinska områdena innebär i praktiken en definitiv annektering
            av viktiga palestinska områden.
          </p>
          <p xml:id="i-NeHvA5qsvAeMrfufwXrRHH">
            De områden som på detta sätt annekteras av Israel är inte heller
            vilka arealer som helst. De tillhör de vattenrikaste delarna av
            de ockuperade palestinska områdena. Vad detta innebär i ett område
            i världen där vatten är en bristvara är inte svårt att föreställa
            sig. Israel lägger följaktligen beslag på områden som har de bästa
            förutsättningarna för viktig jordbruksproduktion och annan produktiv
            verksamhet, medan de områden som har sämre förutsättningar lämnas
            till palestinierna.
          </p>
          <p xml:id="i-KnX67n5CcbJND9XcFxxafj">
            Det innebär också att viktiga palestinska områden kommer att
            avskärmas och isoleras från övriga Palestina. Staden Qalqilya
            kommer att förvandlas till en i praktiken helt av israeliskt territorium
            omringad stad med en enda smal förbindelse och flaskhalsliknande
            passage till övriga Palestina. Vid denna flaskhals har Israel
            placerat en militärpostering. Livet i Qalqilya kommer att helt
            kunna kontrolleras av Israel.
          </p>
          <p xml:id="i-Azxoq39oCsiPv9PiQ7EGn3">
            De palestinier som till följd av den nya murens sträckning kommer
            att hamna i Israel kommer inte att få samma status som andra medborgare
            som lever i Israel. Eftersom de inte har israeliskt medborgarskap
            är risken för att de deporteras till området på andra sidan den
            av Israel uppförda muren.
          </p>
          <p xml:id="i-5t89XLvaFxTqJoZYiUZyPL">
            Israel fortsätter att bygga ut sina bosättningar i Palestina.
            I dessa planer ingår att man kommer att bygga ut bosättningarna
            kring östra Jerusalem på ett sådan sätt att man skapar en strypsnara
            kring Jerusalem. Tillfartsvägarna från Ramallah och Betlehem kommer
            att bli få och lätta för de omgivande israeliska bosättningarna
            och anläggningarna att skära av. På samma sätt som i fallet Qalqilya
            läggs en strypsnara kring det palestinska östra Jerusalem som
            kommer att bli allt snävare.
          </p>
          <p xml:id="i-9PLGUFFDcMYdfwNP3FRx2X">
            Ett studium av en karta över Västbanken leder till insikten att
            det strategiska målet på sikt för den israeliska politiken inte
            är någon tvåstatslösning utan att förhindra en sådan. Avsikten
            är att successivt annektera palestinska områden.
          </p>
          <p xml:id="i-Rx35wtAbtstRJdGxzxMeBj">
            Det är självklart att byggandet av den mur Israel bygger inne
            på palestinskt område, det sätt på vilket det sker och de effekter
            byggandet av muren får på ett flagrant sätt strider mot en hel
            rad FN-resolutioner och internationella konventioner.
          </p>
          <p xml:id="i-M5dXoWrcNrQ487fuAAVbDH">
            Israeliska myndigheter har systematiskt angripit vad som byggts
            upp med biståndsinsatser från EU och Sverige. Därmed har investeringar
            i infrastruktur, myndighetsbyggnader, vägar och vattenförsörjning
            förstörts. Stora biståndsinsatser har saboterats genom israeliska
            övergrepp.
          </p>
          <p xml:id="i-MWoG1yYmSzTc18vZM4Ryua">
            EU har också bidragit till palestinska myndighetens verksamhet
            med pengar som rätteligen Israel borde stå för. Israel har vägrat
            att återbetala de moms- och tullintäkter som ska komma den palestinska
            myndigheten till del. Vad det handlar om är vandalism och stöld.
            De som begår sådana förbrytelser brukar åläggas att återställa
            förstörd egendom och till att betala skadestånd.
          </p>
          <p xml:id="i-KMnnhsuoLh9NiqwrbPar8u">
            Israel har under decennier begått det ena folkrättsbrottet efter
            det andra utan att FN:s säkerhetsråd ingripit. USA har i säkerhetsrådet
            motsatt sig alla åtgärder. Israel har förhindrat FN från att på
            olika sätt ingripa i konflikten mellan Israel och Palestina.
          </p>
          <p xml:id="i-ACGRhUr9Wt43fmFJFddtiN">
            Israels olika åtgärder är ensidiga, vilket strider mot Osloavtalet.
            Flera av dem strider mot fjärde Genèvekonventionen, som Sverige
            har skyldighet att se till att den efterföljs.
          </p>
          <p xml:id="i-M7N8YckN3HgVWzpQ4e49WL">
            När det gäller bosättningspolitiken går den stick i stäv med
            Mitchellkommissionens rekommendationer, som innebar att dessa
            skulle frysas. Den strider i flera avseenden emot den politik
            som EU bedriver i Palestinafrågan. Den undergräver FN:s auktoritet.
          </p>
        </div>
        <div type="ipQuestion">
          <p xml:id="i-RiBtv6q6qB7VctKLMhcp9T">
            Jag vill därför fråga utrikesministern:
            <list rend="unordered">
              <item>
                1. Vad avser utrikesministern att göra i EU och FN och andra
                internationella forum för att världssamfundet ingriper mot det
                grova brott mot folkrätten som byggandet av en mur mellan Israel
                och Palestina innebär?
              </item>
              <item>
                2. Vad avser utrikesministern att göra i EU och FN för att på
                ett konkret sätt motarbeta Israels annektering av palestinsk mark?
              </item>
              <item>
                3. Vad avser utrikesministern att göra för att förhindra att
                palestinier som hamnar på västra sidan om den folkrättsvidriga
                muren mellan Israel och Palestina inte deporteras till den resterande
                delen av Västbanken?
              </item>
              <item>
                4. Vad avser utrikesministern att göra för att EU ska återkräva
                de pengar som utbetalats till palestinska myndigheten som kompensation
                för israeliska medel som borde överföras till palestinierna men
                aldrig överförts till dem?
              </item>
              <item>
                5. Vad avser utrikesministern att göra för att palestinsk egendom,
                ofta uppbyggd med biståndsmedel från Sverige och EU, som förstörts
                av israeliska militära myndigheter, ersätts av den israeliska
                staten?
              </item>
            </list>
          </p>
        </div>
      </div>
    </body>
  </text>
</TEI>
