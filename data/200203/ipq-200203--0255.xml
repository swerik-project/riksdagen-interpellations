<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0255">
  <teiHeader>
    <fileDesc>
      <titleStmt>
        <title>skillnader i de kommunala musikskoleavgifterna</title>
        <author>Wikström, Cecilia (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>skillnader i de kommunala musikskoleavgifterna till kulturminister Marita Ulvskog om skillnader i de kommunala musikskoleavgifterna</title>
          <idno type="rdwebb">GQ10255</idno>
          <ref type="dokument_url_text">http://data.riksdagen.se/dokument/GQ10255/text</ref>
          <ref type="dokument_url_html">http://data.riksdagen.se/dokument/GQ10255</ref>
          <ref type="dokumentstatus_url_xml">http://data.riksdagen.se/dokumentstatus/GQ10255</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XN7bgwBGaQixfiHi5Cbu8f</idno>
            <persName>Cecilia Wikström</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>Marita Ulvskog</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-62x2D21xV8A9aczc3px6Lo" corresp="i-XN7bgwBGaQixfiHi5Cbu8f">
          <date when="2003-03-27"/>
        </correspAction>
        <correspAction type="received" xml:id="i-VtnwwDneuYr9idpKiiCdjJ" corresp="i-JchxQfU1zc3XVbvadFgBSn">
          <date when="2003-03-27"/>
        </correspAction>
        <correspAction type="answered" xml:id="i-7dUxH8LUtXoxETWUWvakgf" corresp="i-JchxQfU1zc3XVbvadFgBSn">
          <date when="2003-05-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SBvH3YugMzUbBuASF3Azhb">
            Interpellation 2002/03:255 av Cecilia Wikström (fp) till kulturminister
            Marita Ulvskog om skillnader i de kommunala musikskoleavgifterna
          </p>
        </div>
        <div type="ipqSubmissionInfo">
          <p xml:id="i-XUR1qnYBPQhcxQEReeGVFu">
            den 27 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-D9kGHVNHWLYSEpt2bhVXsi">
            I FN:s konvention om barnens rättigheter handlar artikel 31 om
            barnets rätt till vila och fritid, lek och rekreation. Konventionen
            är tydlig när den konstaterar att barnets utveckling hindras om
            barnet inte får möjlighet att leka. Artikeln belyser även barnets
            rätt att fritt delta i det konstnärliga och kulturella livet och
            betonar att länder som skrivit under konventionen ska "uppmuntra
            tillhandahållandet av lika möjligheter för kulturell och konstnärlig
            verksamhet".
          </p>
          <p xml:id="i-VzqSiBS1uQ7sndUrGfgDf8">
            Den kommunala musikskolan fyller en viktig funktion för många
            barn och ungdomar och för hela samhället. Barn utvecklas och stimuleras
            när de får tillgång till musik, främst genom att de själva får
            uttrycka sig genom att spela och sjunga. Den sociala betydelsen
            kan inte nog värderas. Att tillsammans med andra få skapa musik
            tränar inte bara upp den musikaliska förmågan, utan ger samtidigt
            en god träning till samarbete, då barnen lär sig att lyssna till
            och respektera varandras insatser. Fritiden får mening och djup
            på ett betydande sätt för varje barn som deltar i denna typ av
            verksamhet.
          </p>
          <p xml:id="i-3zwBNDEZAduAtiGTrrq66k">
            Rädda Barnen har nyligen kartlagt kommunernas avgifter för den
            kommunala musikskolan och konstaterar i sin rapport att avgiften
            varierar avsevärt från kommun till kommun. Det rör sig om betydande
            skillnader: från avgiftsfritt deltagande till en avgift om 1 300
            kr per termin plus avgifter för hyrda instrument. För en tvåbarnsfamilj
            kan det röra sig om kostnader på över 3 000 kr per termin, en
            summa som för låginkomstfamiljer är ett näst intill oöverstigligt
            hinder. Barnen i låginkomstfamiljer måste därför avstå från att
            delta i den kommunala musikskolans undervisning. Den höga avgiften
            kommer alltså att avgöra barnets delaktighet eller påtvingade
            utanförskap.
          </p>
          <p xml:id="i-BbBnzXXdqZRx53dRYVQ2EE">
            I och med att undervisningen sker utanför ordinarie skoltid och
            ligger utanför läroplanen är det möjligt för kommunerna att ta
            ut dessa avgifter, fast det kan innebära en diskriminering för
            det enskilda barnet.
          </p>
          <p xml:id="i-NYkyzQbhP6kWELvpvs9XJX">
            Även om ansvaret för musik- och kulturskolorna vilar på kommunerna,
            är det av skäl som jag ovan redogjort för av intresse för regeringen
            att följa upp hur kommunernas avgiftspolitik påverkar uppfyllelsen
            av barnkonventionen.
          </p>
          <p xml:id="i-NgJBsFghV2x8d7E2jCsPKu">
            Avser statsrådet att vidta åtgärder för att se över hur de olika
            avgifterna i kultur- och musikskolor påverkar uppfyllelsen av
            barnkonventionen?
          </p>
        </div>
      </div>
    </body>
  </text>
</TEI>
