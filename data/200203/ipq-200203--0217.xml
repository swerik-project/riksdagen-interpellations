<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0217">
  <teiHeader>
    <fileDesc>
      <titleStmt>
        <title>värnande av folkrätten</title>
        <author>Schyman, Gudrun (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>värnande av folkrätten till utrikesminister Anna Lindh om värnande av folkrätten</title>
          <idno type="rdwebb">GQ10217</idno>
          <ref type="dokument_url_text">http://data.riksdagen.se/dokument/GQ10217/text</ref>
          <ref type="dokument_url_html">http://data.riksdagen.se/dokument/GQ10217</ref>
          <ref type="dokumentstatus_url_xml">http://data.riksdagen.se/dokumentstatus/GQ10217</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <persName>Gudrun Schyman</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8JScqdxRsvMDWYtcvHanvB" corresp="i-LzYBGnvuhNHdQ7LQKPA6UJ">
          <date when="2003-03-05"/>
        </correspAction>
        <correspAction type="received" xml:id="i-6yRnoPFfRQoMANW2AGHbQC" corresp="i-S7LcGmD5NuSMrFDW8LBeJ1">
          <date when="2003-03-05"/>
        </correspAction>
        <correspAction type="answered" xml:id="i-Mg2E3QzSAE3Hu2RjqRCwux" corresp="i-S7LcGmD5NuSMrFDW8LBeJ1">
          <date when="2003-03-25"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LHyT9G2LorGwRCAFDSJp1j">
            Interpellation 2002/03:217 av Gudrun Schyman (v) till utrikesminister
            Anna Lindh om värnande av folkrätten
          </p>
        </div>
        <div type="ipqSubmissionInfo">
          <p xml:id="i-4tiQ8napS3RgvSsvtnzbKW">
            den 5 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2Kr6Y8pDjJexWRNCXhJ3hA">
            Sällskapet riksdagens kvinnor mot krig, SÄRK, har bildats. Med
            anledning av detta vill jag ställa följande interpellation.
          </p>
          <p xml:id="i-Eu4owimmYjrebDD3TzoL37">
            Förenta nationernas stadga inleds med följande ord: "Vi de förenade
            nationernas folk, beslutna att rädda kommande släktled undan krigets
            gissel, som två gånger under vår livstid tillfogat mänskligheten
            outsägliga lidanden ."
          </p>
          <p xml:id="i-Ab2quw4k9q5gbtaoDsSyez">
            Det talas alltså om att bespara "mänskligheten outsägliga lidanden"
            och om att "rädda den undan krigets gissel". Krig leder till outsägliga
            lidanden. Krig måste förhindras. Detta är andemeningen i Förenta
            nationernas stadga. Men vad är det som nu håller på att ske?
          </p>
          <p xml:id="i-NeiY7c1AoAfcBE4PGeuQfw">
            Det krig som mänskligheten ska räddas ifrån har inte börjat.
            Men det förbereds. USA och Storbritannien laddar upp för ett storanfall
            mot Irak i Persiska viken. De båda staterna försöker pressa Turkiet
            att upplåta sitt territorium för ett anfall genom norra Irak/irakiska
            Kurdistan. Den stat de avser att angripa är sedan över ett decennium
            av sanktioner och bombningar starkt försvagad. De som kommer att
            drabbas av kriget kommer inte att vara landets obehagliga regim.
            De flesta offren kommer kriget att skörda hos civilbefolkningen.
          </p>
          <p xml:id="i-SpqiqTkikwFeDgcMhV9MZi">
            I FN-stadgan kan man också läsa att i syfte att förhindra krig
            och upprätthålla freden ska man införa "metoder, som ger säkerhet
            för att vapenmakt icke kommer till användning annat än i gemensamt
            intresse". Jag har ytterst svårt att föreställa mig att krigets
            offer och angriparen har några gemensamma intressen och var och
            en kan säkert inse att "metoder som ger säkerhet för att vapenmakt
            icke kommer till användning" anbefaller största försiktighet,
            noggrannhet och tålamod när det gäller konfliktlösning.
          </p>
          <p xml:id="i-4pP3dnWJrKwES6HV49siu1">
            I dag handlar det dock om två stormakter beväpnade till tänderna
            som är ytterst ivriga att inleda ett stort militärt anfall mot
            en försvagad befolkning @ en befolkning som försvagats både av
            internationella sanktioner, den egna regimens förtryck och folkrättsstridiga
            bombningar av USA och Storbritannien. Att beskriva denna situation
            som att USA och Storbritannien anfaller Irak i självförsvar är
            absurt.
          </p>
          <p xml:id="i-Qv8iZnKK4BFRu22ke86emL">
            Enligt artikel 51 i FN-stadgan förklaras att självförsvarsrätten
            inträder först när väpnad attack har inletts @ och endast då.
            Det räcker inte med att hänvisa till hotbilder. Sådana kan vilken
            aggressiv stat som helst måla upp för att rättfärdiga sina grumliga
            syften.
          </p>
          <p xml:id="i-8o6enmrAQ4by1zeLzkUCa6">
            USA förklarar att Saddam Hussein är en fara för sitt lands befolkning
            och att hans regim bryter mot de mänskliga rättigheterna. Det
            är alldeles sant. Men USA:s politik är hycklande. USA motsatte
            sig en resolution i FN som fördömde Saddamregimens massmord på
            kurder i Halabja på 1980-talet.
          </p>
          <p xml:id="i-J5fm9uJXgu6C5hY4TXH4xu">
            Det är inte försvaret av freden, folkrätten eller de mänskliga
            rättigheterna som är den drivande kraften i USA:s politik gentemot
            Irak. Detta torde framgå av att USA i olika sammanhang talat om
            användande av kärnvapen, upprättande av en USA-ledd förvaltning
            ledd av en guvernör i Irak (som under ockupationen av Japan) och
            i diskussionerna med Turkiet behandlar den kurdiska befolkningen
            i norra Irak/irakiska Kurdistan som en bricka i ett stormaktspolitiskt
            spel.
          </p>
          <p xml:id="i-E58aYiq2wuN2kG7afsrBem">
            USA med sin sekundant Storbritannien försöker att ge sitt kommande
            angrepp på Irak folkrättslig status genom att på olika sätt hota
            och utöva utpressning mot andra medlemmar av FN:s säkerhetsråd.
            Man hotar till exempel med att tillgripa ekonomiska sanktioner
            mot Tyskland som befinner sig i ett ekonomiskt bekymmersamt läge,
            därför att Tyskland motsätter sig ett krig. Man lockar medlemmar
            av Nato som exempelvis Turkiet med bistånd och så kallade mjuka
            lån för att USA ska få tillgång till turkiskt territorium.
          </p>
          <p xml:id="i-TJChceNfbkLMbem8dRA8wu">
            USA försöker genom ekonomiska och politiska manipulationer att
            upphäva folkrätten och avstå från det som förklaras i Draft Declaration
            on Rights and Duties of States, utarbetad av FN:s folkrättskommission,
            artikel 8: "Every State has the duty to settle its disputes with
            other States by peaceful means in such a manner that international
            peace and security, and justice, are not endangered." (Det är
            varje stats plikt att lösa sina meningskiljaktigheter med andra
            stater med fredliga medel på ett sådant sätt att internationell
            fred och säkerhet, och rättvisa, inte sätts i fara.)
          </p>
          <p xml:id="i-4KTPKomtkPfRnCMZ2iLTb7">
            Att hota och utöva utpressning kan knappast vara något annat
            än att man hotar rättvisan och överskrider vad folkrätten stadgar.
            Enligt den svenska regeringens hittillsvarande uppfattning tolkas
            folkrätten av säkerhetsrådet. Med ett sådant synsätt står alltså
            säkerhetsrådets beslut alltid "över" folkrätten.
          </p>
          <p xml:id="i-3pbKTdKf4d3xPxmkds12Fs">
            Vid det militära angreppet på Afghanistan gavs för första gången
            rätten till "självförsvar" en ny innebörd. Självförsvarsparagrafen
            tänjdes ut till att också omfatta militära straffexpeditioner
            som repressalier för terrorattacker. Tidigare hade rätten till
            självförsvar endast varit begränsad till att gälla vid en stat
            som attackeras av en annan stat.
          </p>
          <p xml:id="i-8ESTnVpLscGpRKLZc42f9q">
            Diskussionen nu handlar om att förebygga krig med krig. Detta
            innebär ännu en ny och än mer utvidgad tolkning av vad som stadgas
            om rätten till självförsvar i folkrätten. Vem gynnas av den tolkningen?
          </p>
        </div>
        <div type="ipQuestion">
          <p xml:id="i-Phkr8j5jTZGAYtDgBK1tWW">
            Med utgångspunkt från ovanstående vill jag fråga utrikesministern:
            <list rend="unordered">
              <item>
                1. Vilka åtgärder avser utrikesministern att vidta för att förmå
                USA att avstå från att utöva ekonomisk och politisk utpressning
                mot stater och folk som har en från USA avvikande mening om USA:s
                planerade angreppskrig på Irak och det irakiska folket?
              </item>
              <item>
                2. Vilka åtgärder avser utrikesministern att vidta för att värna
                folkrätten och FN:s anseende och förhindra att folkrätten urholkas
                genom att preventiva krig legitimeras?
              </item>
            </list>
          </p>
        </div>
      </div>
    </body>
  </text>
</TEI>
