<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0331">
  <teiHeader>
    <fileDesc>
      <titleStmt>
        <title>regelverk för arbetskraftsinvandring</title>
        <author>Backman, Hans (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>regelverk för arbetskraftsinvandring till statsrådet Jan O Karlsson om regelverk för arbetskraftsinvandring</title>
          <idno type="rdwebb">GQ10331</idno>
          <ref type="dokument_url_text">http://data.riksdagen.se/dokument/GQ10331/text</ref>
          <ref type="dokument_url_html">http://data.riksdagen.se/dokument/GQ10331</ref>
          <ref type="dokumentstatus_url_xml">http://data.riksdagen.se/dokumentstatus/GQ10331</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A1WkfiAbmndDMThhAvrWEm</idno>
            <persName>Hans Backman</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-EuajL2iBCmkYF3xQAdAE4G" corresp="i-A1WkfiAbmndDMThhAvrWEm">
          <date when="2003-05-08"/>
        </correspAction>
        <correspAction type="answered" xml:id="i-NT89VanCMD9N5qdFEAT5F8">
          <date when="2003-05-26"/>
        </correspAction>
        <correspAction type="received" xml:id="i-ExCBi9dMuefFKBjYaumfFf" corresp="i-WMD43YDAt2Efk5C5qFXnaQ">
          <date when="2003-05-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GxE5kJGZ9mpSeoHgthuHWT">
            Interpellation 2002/03:331 av Hans Backman (fp) till statsrådet
            Hans Karlsson om regelverk för arbetskraftsinvandring
          </p>
        </div>
        <div type="ipqSubmissionInfo">
          <p xml:id="i-DyZwcQGG2VQGZYQa2Vk86q">
            den 8 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-G1GPdoYpQKsiCBTk5ZdmxJ">
            I Gävleborgs län ser vi nu exempel på de problem som drabbar
            människor i Sverige på grund av att det i vårt land inte finns
            ett fungerande system för arbetskraftsinvandring. Detta problem
            har drabbat familjen Mahmut som bor i Bollnäs. Trots att de är
            etablerade på orten, har egen lägenhet och fasta jobb så riskerar
            de att utvisas från Sverige. Familjen Muminovic, boende i Hofors
            är drabbade på liknande sätt. De är också etablerade på orten,
            barnen går i en av kommunens skolor och föräldrarna jobbar på
            ett av ortens företag. Trots detta riskerar även de att utvisas
            från Sverige.
          </p>
          <p xml:id="i-Hi7QAAB4rYKQ1qzaMiroFH">
            Jag anser att familjen Mahmut ska få stanna i Sverige och i sin
            hemkommun Bollnäs. Familjen har bott här i Sverige sedan hösten
            2001. Selviye Mahmut jobbar som frisör, på en arbetsplats som,
            enligt hennes arbetsgivare, skulle läggas ned om hon inte kunde
            jobba där. Erkan Mahmut jobbar som bagare. Han är dessutom utbildad
            till polis i sitt hemland. En värdefull resurs för Bollnäs, där
            man i dagsläget har sju vakanta polistjänster. Trots den stress
            och stora omställning som själva flykten, från ett då oroligt
            Makedonien, och flytten måste ha inneburit, så har de på ett beundransvärt
            sätt acklimatiserat sig i sitt nya land. Att ge dem beskedet att
            de ska skickas ur landet är inget annat än inhumant och brutalt.
          </p>
          <p xml:id="i-8cRC4aDcYG6Qr4vTH7D3Ri">
            Jag anser också att familjen Muminovic ska få stanna i Sverige
            och i Hofors. Familjen har bott här i Sverige i två och ett halvt
            år och under den tiden har de etablerat sig i Hofors. Det finns,
            enligt min åsikt, humanitära skäl för att familjen Muminovic ska
            få stanna i Sverige. Innan de kom hit var de på flykt i sju år.
            De har ingen släkt eller något annat kvar i sitt gamla hemland
            Bosnien. Av deras tidigare hus återstår bara en stenhög. Familjen
            plågas av oro för vad som ska hända dem om de kommer tillbaka
            till Bosnien.
          </p>
          <p xml:id="i-BLZ1d1DxFTg94Gx1GHrg4Z">
            Dessa familjers situation illustrerar på ett tragiskt sätt att
            dagens utlänningslagstiftning inte i tillräckligt hög grad ger
            rätt till uppehållstillstånd av humanitära skäl. Utlänningslagstiftningen
            borde ändras så att begreppet humanitära skäl ges en mindre restriktiv
            tolkning.
          </p>
          <p xml:id="i-9ksfmiC4X3R4FSJr8tLYis">
            Det känns också ytterst frustrerande att regeringen inte gjort
            något för att införa ett fungerande regelverk för arbetskraftsinvandring.
            Om ett sådant regelverk funnits så hade familjen Mahmut och familjen
            Muminovic haft rätt att stanna i landet som arbetskraftsinvandrare.
            Flyktingpolitik och arbetskraftsinvandring har olika syften. Men
            det finns beröringspunkter mellan de båda migrationsformerna.
            För flyktingar som misslyckas bevisa sina flyktingskäl kan möjligheten
            att arbetskraftsinvandra bli en sista möjlighet. Därför borde
            asylsökande som befinner sig i Sverige ha rätt att söka om arbetstillstånd
            eller uppehållstillstånd. Detta skulle gälla Selviye och Erkan
            Mahmut samt Sabetja och Mehmedalija Muminovic, då de har hunit
            skaffa arbete under väntetiden. Därmed skulle de kunna få rätt
            att stanna i vårt land av andra skäl än flyktingskäl.
          </p>
          <p xml:id="i-QcohAkN5yKigBEjxWRRyE8">
            Regelverk som ger ökad möjlighet till arbetskraftsinvandring
            måste omgående tas fram. För det känns helt fel när väletablerade
            skötsamma människor riskerar att skickas ut från vårt land. Bollnäs
            är i stort behov av att människor ska flytta till kommunen för
            att leva och arbeta där. Ett av de största problemen i kommunen
            är den minskande befolkningsmängden. Familjen Mahmut måste framför
            allt av humanitära och mänskliga skäl, ges möjlighet att få stanna
            i sin hemkommun Bollnäs. Men också bollnäsborna behöver och vill
            ha dem kvar. Även Hofors är en kommun som har stort behov av att
            människor ska flytta dit för att leva och arbeta där. Detta ger
            familjen Muminovic ytterligare anledning att få stanna, förutom
            de framför allt humanitära och mänskliga skälen. Hofors både vill
            ha och behöver familjen Muminovic.
          </p>
          <p xml:id="i-W4Uc2sMkodxNabfaPvnq6h">
            Folkpartiet har i riksdagen, tillsammans med Moderaterna, Kristdemokraterna,
            Centerpartiet och Miljöpartiet @ mot Socialdemokraternas och Vänsterpartiets
            vilja @ röstat igenom ett beslut som innebär att riksdagen givit
            regeringen i uppdrag att tillsätta en parlamentarisk utredning
            med uppdrag att utreda konsekvenser och ta fram regelverk som
            medger vidgad arbetskraftsinvandring från länder utanför EU.
          </p>
          <p xml:id="i-YJ2bmPNU8BGkNSK4GHn6dQ">
            Ett tillfälligt regelverk som ger människor som, liksom familjen
            Mahmut och familjen Muminovic, är etablerade i Sverige och har
            arbete möjlighet att stanna i landet tills dess att den parlamentariska
            utredningen arbetat färdigt borde omgående tas fram. Den parlamentariska
            utredningen borde rimligen komma fram till att dessa människor
            ska få stanna i Sverige som arbetskraftsinvandrare.
          </p>
          <p xml:id="i-2NeG3gfirrzPyBFuoWQuMG">
            Mot bakgrund av ovanstående vill jag ställa följande frågor till
            statsrådet:
          </p>
          <p xml:id="i-LUuT9WQmVfsSRpXScnQBPA">
            Avser statsrådet att påskynda den parlamentariska utredningen
            med uppdrag att utreda konsekvenser och ta fram regelverk som
            medger vidgad arbetskraftsinvandring från länder utanför EU?
          </p>
          <p xml:id="i-HuzMmniY9nB97Xpp4EGF2N">
            Är statsrådet beredd att ta initiativ till att det omgående tas
            fram ett tillfälligt regelverk som ger människor som är etablerade
            i Sverige och har arbete, möjlighet att stanna i landet till dess
            att den parlamentariska utredningen arbetat färdigt?
          </p>
        </div>
      </div>
    </body>
  </text>
</TEI>
