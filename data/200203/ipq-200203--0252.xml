<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0252">
  <teiHeader>
    <fileDesc>
      <titleStmt>
        <title>privatisering av vattenförsörjning och vattenresurser</title>
        <author>Fridolin, Gustav (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>privatisering av vattenförsörjning och vattenresurser till näringsminister Leif Pagrotsky om privatisering av vattenförsörjning och vattenresurser</title>
          <idno type="rdwebb">GQ10252</idno>
          <ref type="dokument_url_text">http://data.riksdagen.se/dokument/GQ10252/text</ref>
          <ref type="dokument_url_html">http://data.riksdagen.se/dokument/GQ10252</ref>
          <ref type="dokumentstatus_url_xml">http://data.riksdagen.se/dokumentstatus/GQ10252</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <persName>Gustav Fridolin</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-3TPQ9XfH9vy1PL9C685emW" corresp="i-9CH1KbWwyrj8DRqAQB3Fza">
          <date when="2003-03-25"/>
        </correspAction>
        <correspAction type="received" xml:id="i-2Q2hdmEpQQH3dZRY7mr7n6" corresp="i-V19ff9MeDZhTGpv5xEprbu">
          <date when="2003-03-25"/>
        </correspAction>
        <correspAction type="answered" xml:id="i-Pt1QiuWSBhFPWDZpheBd6D" corresp="i-V19ff9MeDZhTGpv5xEprbu">
          <date when="2003-04-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Sq7CwhcQ5pugy1wDFiMbPh">
            Interpellation 2002/03:252 av Gustav Fridolin (mp) till näringsminister
            Leif Pagrotsky om privatisering av vattenförsörjning och vattenresurser
          </p>
        </div>
        <div type="ipqSubmissionInfo">
          <p xml:id="i-ME25EP3EXtxrNAeq9X5aTJ">
            den 25 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QDXeUUMLF3BqVVoZ9KVV4W">
            År 2003 har av FN utropats till världsvattensåret, vilket särskilt
            uppmärksammas med världsvattensdagen den 22 mars. Tillgången till
            rent dricksvatten varierar stort mellan människor i världen och
            det beräknas att så många som 1,2 miljarder av jordens befolkning
            lider av allvarlig brist på rent dricksvatten. Olika bedömningar
            pekar på att den siffran till år 2025 kan komma att mer än fördubblas,
            vilket skulle innebära att en tredjedel av jordens befolkning
            skulle komma att lida brist på dricksvatten. Brist på rent vatten
            leder inte bara till törst och utbrott av sjukdomar utan också
            till konflikter på såväl lokal som nationell @ och kanske även
            global @ nivå. Många anser, liksom jag, att tillgång till rent
            vatten för grundläggande behov bör betraktas som en mänsklig rättighet.
            Det är dock de allra fattigaste som drabbas av vattenbrist och
            som inte ges rätten att konsumera tillräckligt mycket rent vatten
            i förhållande till sina grundläggande behov.
          </p>
          <p xml:id="i-KuRsdHJJVH6Uir3bHZBR6s">
            Orsakerna till vattenbrist är flera, men bland dessa kan nämnas
            infrastrukturella problem som att avlopps- och reningssystem inte
            fungerar eller finns tillgängliga i fattigare områden och att
            vattenledningar inte dras ut till byar på landsbygden eller de
            fattigas kvarter i städer. I såväl fattiga som rikare länder har
            mer övergripande strukturella problem lett till ökad konkurrens
            mellan stad och landsbygd med jordbruk som förutsätter intensiv
            konstbevattning. Människans ingrepp i naturen med byggande av
            dammar och omstyrning av floder har i vissa fall lett till att
            vissa områden förlorat en säker tillgång till rent dricksvatten.
            Det kanske allvarligaste hotet mot den framtida försörjningen
            av dricksvatten till jordens befolkning utgörs dock av klimatpåverkan,
            som ju visat sig kunna leda till långa torkperioder @ men även
            omfattande regnperioder leder till att avloppssystem med mera
            slås ut.
          </p>
          <p xml:id="i-W1dABLj6Q66w987CUD9URw">
            Världens vattenförsörjningsproblem har uppmärksammats globalt
            och ett flertal FN-organ ingår i World Water Council, som bildades
            1996. Världsbankens och Internationella valutafondens svar på
            de globala vattenförsörjningsproblemen har varit att föreslå en
            ökad privatisering av vattenförsörjning och vattentillgångar med
            möjlighet till full kostnadstäckning. Med programmet uppnås, enligt
            vad som sägs, flera syften. Bland dessa kan nämnas att: öka de
            fattigas valmöjligheter till vattenkonsumtion med flera olika
            kostnadsalternativ för sin vattenförsörjning, effektivisera vattenförsörjning
            (eftersom privat drift anses vara mer effektiv än offentlig) och
            att begränsa ett överuttag av vatten genom att sätta en prislapp
            på det. Det sista överensstämmer väl med traditionell ekonomisk
            doktrin: Om en resurs får ett högre pris till följd av ökad efterfrågan,
            så sjunker efterfrågan vilket innebär ett minskat uttag och att
            risken för överuttag minskar. Modellen har dock visat sig vara
            otillräcklig i flera avseenden när det gäller skyddandet av ändliga
            resurser. Det kan också ifrågasättas om sötvatten och dricksvatten
            ska betraktas som en ändlig eller förnybar resurs. Betingelserna
            under vilka vatten förbrukas och efterbehandlas har stor betydelse.
          </p>
          <p xml:id="i-B8Pg4nFxkLmAfrgxvhLw2Z">
            Vattenförsörjning som tillhandahålls av privata företag förekommer
            såväl i USA, Kanada och Storbritannien som Frankrike. I Frankrike
            är vattenpriset i de städer där vattenförsörjningen sker genom
            privata alternativ i genomsnitt 30 % högre för konsumenterna än
            motsvarande pris för offentlig vattenförsörjning. En liknande
            situation, men med mycket allvarligare konsekvenser, kan urskiljas
            i så kallade utvecklingsländer där vattenförsörjningen privatiserats.
            Som exempel kan nämnas att Sydafrika vid två tillfällen har upplevt
            utbrott av kolera (november 2000 och januari 2002) som orsakats
            av att fattiga människor i områden med privat vattenförsörjning
            tvingats söka sig till förorenat "gratis" vatten eftersom de inte
            haft råd att betala för det privata (och enda) dricksvattensalternativet.
            I många länder har privatiseringen av vattenförsörjningstjänsterna
            lett till att vattenpriset fördubblats eller till och med stigit
            med upp till 700 %. I Ghana ökade vattenpriset med 200 % på tre
            år sedan privatiseringen 1998 (då Ghanas regering @ tvingad av
            Världsbanken @ stoppade all offentlig subventionering av vatten).
            Fortfarande saknar dock 78 % av befolkningen i Ghana tillgång
            till dricksvatten via säkra vattenledningar. Sedan privatiseringen
            har antalet fall per år av Guineamask nära fördubblats (från 5,473
            till 8,965). Incidensen av andra sjukdomar relaterade till bristande
            tillgång till rent vatten har också ökat.
          </p>
          <p xml:id="i-TWK8ygG8tiKWRYtqjpQrzv">
            I Bolivia villkorade Världsbanken 1999 ett lån för investeringar
            i vattenförsörjningssystemen till att vattenförsörjningen i Bolivias
            tredje största stad, Cochabamba, privatiserades. Enligt uppgifter
            från lokal medie fanns en enda intressent och innan företaget
            (Betchel) hade startat sin verksamhet kungjorde man att vattenpriset
            skulle öka med hundra procent. Världsbanken förbjöd också att
            lånet skulle kunna användas för att från det offentliga delfinansiera
            investeringar i vattenförsörjning till förmån för de fattigaste.
            Man menade också att företaget skulle ges en monopolställning,
            vilket innebar att människor skulle avkrävas särskilt tillstånd
            för att samla regnvatten på sina ägor. Privatiseringsbeslutet
            togs dock tillbaka av regeringen efter omfattande folkliga protester.
          </p>
          <p xml:id="i-2AerCp19be6UADroSGJMBT">
            Psiru, Public Service Research Institute, har i studier av privatiseringens
            konsekvenser visat att i de fall som fattiga människor inte kan
            betala för vattnet, har vattenförsörjningen av den privata operatören
            helt enkelt stängts av. Privatisering av vattenförsörjningstjänsten
            bedöms av Barry Coates, ordförande för World Development Movement,
            också vara en i stort sett irreversibel åtgärd eftersom utblottade
            regeringar inte har möjlighet att återta tillgångarna.
          </p>
          <p xml:id="i-AwQjfrwjKXGmC78yg5DfUy">
            Fredagen den 28 februari publicerades i DN uppgifter om att hemliga
            uppgifter läckt ut från de pågående GATS-förhandlingarna. Tvärtemot
            vad som tidigare uppgivits sägs Europeiska kommissionen driva
            linjen i förhandlingarna att utvecklingsländerna (här 109, varav
            enligt vad som uppges i DN 94 är utvecklingsländer och 29 hör
            till kategorin "minst utvecklade") måste gå med på omfattande
            privatisering av en mängd offentlig service, däribland offentlig
            vattenförsörjning genom att under kravet om miljötjänster (environmental
            services) lägga in en underkategori i vilken vattenrenings- och
            vattenförsörjningstjänster tydligt omfattas. Uppgifterna om kommissionens
            krav har hämtats från hemliga dokument som bland annat publicerats
            på det kanadensiska Polarisinstitutets hemsida nyligen. World
            Development Movement har analyserat de krav som framställs i dokumenten
            och menar att de krav som EU (genom kommissionen) ställer på de
            109 länderna gäller deras tjänste- och servicesektor samt viss
            nationell lagstiftning. EU:s kommissionär med ansvar för handel
            med tredjeland, Pascal Lamy, har offentligt tagit avstånd från
            påståendet om att vatten ingår som obligatorisk del av EU:s krav
            på utvecklingsländer i GATS-förhandlingarna och menar att föreskrifterna
            på området, så som föreslås av EU, ska medge flexibilitet i frågan.
            Den 12 mars utfärdade Europaparlamentet en resolution angående
            GATS-förhandlingarna i vilken det fastslås att GATS-avtalet är
            frivilligt och att dess principer inte framtvingar vare sig privatisering
            eller avreglering, eller innebär att en viss grad av liberalisering
            måste uppnås. Europaparlamentet insisterar också på att utvecklingsländerna
            och de minst utvecklade länderna inte bör utsättas för påtryckningar
            att avreglera tjänster (i synnerhet inte offentliga tjänster)
            men stöder införlivandet av miljötjänster på det sätt som definieras
            i förslag som kommissionen delgett vissa Europaparlamentariker
            och är samtidigt införstått med att tillgång till och förvaltning
            av vattenresurser, samt fördelning av dem, inte inkluderas. Den
            gröna och den socialistiska gruppens ledamöter röstade dock inte
            för resolutionen bland annat med hänvisning till att man dels
            inte ansåg att graden av frivillighet var klarlagd, dels inte
            ansåg att det var självklart att vattentjänster är undantagna.
          </p>
          <p xml:id="i-PLBN99jmp6mRjLspX2qWim">
            Skälet bakom EU:s krav sägs, enligt vad som anförs av Barry Coates
            i en artikel i The Guardian (den 25 februari), vara att EU kräver
            att de fattiga länderna privatiserar sin vattenförsörjning i utbyte
            mot att EU sänker sina handelshinder för jordbruksprodukter och
            offentliga stöd till EU:s jordbrukare, krav som framförts av utvecklingsländer
            under en längre tid. Andra har menat att det inte är någon slump
            att EU för fram krav om konkurrensutsättning av vattenförsörjning
            med tanke på att de största globala privata operatörerna i huvudsak
            utgörs av europeiska transnationella företag. I dag drivs uppskattningsvis
            5 % av världens dricksvattensförsörjning i privat drift. Marknaden
            beräknas dock vara starkt växande. De privata aktörerna utgörs
            i huvudsak av europeiska multinationella företag såsom Betchel,
            Suez (Lyonnaise des Eaux) och Vivendi (Water). De två sistnämnda
            har 70 % av marknadsandelarna. Vivendi Water har, enligt egen
            uppgift, 100 miljoner kunder i över hundra länder. Bland dessa
            återfinns bland annat Burkina Faso och Niger, men privata operatörer
            av vattenförsörjning återfinns i Latinamerika, Afrika och Asien.
            Det totala marknadsvärdet för världens dricksvatten beräknas dock,
            enligt Fortune Magazines uppskattningar uppgå till över 400 miljarder
            dollar (IPS) per år. Monsanto uppskattar att värdet för affärsområdet
            vatten i Mexiko år 2008 kommer att uppgå till 420 miljoner dollar
            och 63 miljoner dollar i Indien. I mars 2000 publicerade ett flertal
            transnationella företag tillsammans ett dokument där de redogör
            sin vision om den framtida vattenmarknaden. Den sociala aspekten
            har de uppmärksammat genom att mena att fattiga människor som
            saknar finansiella tillgångar för sin vattenkonsumtion i stället
            kan bidra med arbetsinsatser.
          </p>
          <p xml:id="i-QTjrNGL5fxiK44qfFtQVuW">
            Privat vattenförsörjning och @ som ibland är fallet @ privata
            monopol är inte en långsiktigt hållbar @ och framför allt inte
            en humant hållbar @ lösning på världens vattenförsörjningsproblem.
            Genom marknadskrafterna kan visserligen efterfrågan på vatten
            i de områden där vattenförsörjningen är problematisk minska, men
            det innebär inte nödvändigtvis att behovet av vattenförsörjning,
            ens på den mest grundläggande nivån, minskar. Låsta kranar för
            fattiga kan aldrig vara en rimlig lösning för att förebygga svält
            och sjukdomar. Alternativet att klara sin vattenförsörjning medelst
            "arbetsinsats" skapar en feodal struktur där människor tvingas
            att arbeta för ett särskilt företag för att tillgodose sina mest
            grundläggande behov. Att transnationella företag övertar driften
            av vattenförsörjningstjänsterna innebär, som visats, inte bara
            höjda priser, utan även att varje lands säkerhet hotas genom att
            kontrollen över vattenförsörjningen faller dem ur händerna. I
            sammanhanget kan också understrykas att konkurrens vid upphandlingarna
            har varit mycket bristfällig och skuldtyngda och fattiga länder
            har av Världsbanken genom de villkor som de ställer tvingats sälja
            ut den offentliga dricksvattensförsörjningen till mycket låga
            priser. Eftersom behovet utan tvekan föreligger även om det, på
            grund av fattigdom, inte kan manifesteras i faktisk efterfrågan,
            finns också risk för en framväxande svart marknad för dricksvatten
            där enskilda utsätts för stora risker i samband med att de konsumerar
            förorenat vatten (eftersom det inte kontrolleras).
          </p>
          <p xml:id="i-MtRTgNYkgkDGqA8MTpRzht">
            Även om företagen genomför investeringar i dricksvattensförsörjning,
            så innebär det inte nödvändigtvis att de kommer de mest behövande
            till del, om det inte råkar vara mest lönsamt, eller om full kostnadstäckning
            inte kan uppnås. Det kan inte heller betraktas som någon slump
            i sammanhanget att kommissionen driver ovan nämnda linje när så
            många av de företag som skulle komma i fråga som privata operatörer
            har europeiska ägare. En ökad privatisering av vattenförsörjningstjänsterna
            skulle innebära ett ökat kapitalutflöde från konsumenterna i fattiga
            länder till transnationella företag, en utveckling som knappast
            kan betraktas som rättvis eller önskvärd. Tillgång till rent dricksvatten
            är en förutsättning för allt liv och således borde det betraktas
            som en mänsklig rättighet för var och en, även på internationell
            politisk nivå, oavsett ekonomiska möjligheter. Därför är det också
            såväl etiskt som praktiskt tvivelaktigt om kommissionen driver
            den linje som enligt flera frivilligorganisationer nu framkommit
            i och med publiceringen av tidigare hemliga dokument om vilka
            krav EU ställer på utvecklings- och de minst utvecklade länderna.
            Så länge förhandlingarna och de krav som framförs är hemliga,
            är ett avståndstagande om krav på utvecklings- och de minst utvecklade
            länderna om avreglering och privatisering av vattentjänster från
            kommissionens sida @ hur tydligt det än må framföras i den allmänna
            debatten, ingen garanti för att en annan linje i själva verket
            diskuteras fram, i överensstämmelse med de farhågor som uttryckts
            av tidigare nämnda frivilligorganisationer. Jag delar dessa frågor
            och anser det vara av yttersta vikt att Sverige agerar kraftfullt
            för att på alla sätt @ inte minst i fråga om internationella handelsavtal
            @ medverkar till att möjliggöra vars och ens rätt till dricksvatten
            till sina grundläggande behov. Min fråga till ministern lyder
            därför:
          </p>
          <p xml:id="i-Eqo9HqMYorgeJydSJoWnuc">
            Avser ministern att verka för att Sverige i EU kräver att EU
            i GATS-förhandlingarna kräver att vattenförsörjnings- och förvaltningstjänster,
            med hänvisning till vattnets enorma betydelse för den direkta
            överlevnaden för människor, entydigt undantas från GATS-avtalets
            bestämmelser om avreglering och privatisering av miljötjänster?
          </p>
        </div>
      </div>
    </body>
  </text>
</TEI>
