<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0221">
  <teiHeader>
    <fileDesc>
      <titleStmt>
        <title>reumatologi som specialitet</title>
        <author>Wahlgren, Marie (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>reumatologi som specialitet till socialminister Lars Engqvist om reumatologi som specialitet</title>
          <idno type="rdwebb">GQ10221</idno>
          <ref type="dokument_url_text">http://data.riksdagen.se/dokument/GQ10221/text</ref>
          <ref type="dokument_url_html">http://data.riksdagen.se/dokument/GQ10221</ref>
          <ref type="dokumentstatus_url_xml">http://data.riksdagen.se/dokumentstatus/GQ10221</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ASHgRusN9GoHAH8eioxicP</idno>
            <persName>Marie Wahlgren</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KmRPQhkatt8odNmABK7udd" corresp="i-ASHgRusN9GoHAH8eioxicP">
          <date when="2003-03-07"/>
        </correspAction>
        <correspAction type="received" xml:id="i-QDQEE86T4PqfbdFWkVSePr">
          <date when="2003-03-07"/>
        </correspAction>
        <correspAction type="answered" xml:id="i-9ztBb1u8b6zyE5mmqCbu5W">
          <date when="2003-03-21"/>
        </correspAction>
        <correspAction type="received" xml:id="i-LVdhTMKXQEXsCNGEtmQky4" corresp="i-ESKbhHz2VETwMj9meYcmxk">
          <date when="2003-03-07"/>
        </correspAction>
        <correspAction type="answered" xml:id="i-SU7XsrFURAjtEp62iwcCZ1" corresp="i-ESKbhHz2VETwMj9meYcmxk">
          <date when="2003-03-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-378QZamXFSRDvvwE3bwCZY">
            Interpellation 2002/03:221 av Marie Wahlgren (fp) till socialminister
            Lars Engqvist om reumatologi som specialitet
          </p>
        </div>
        <div type="ipqSubmissionInfo">
          <p xml:id="i-4uMfbmq4bLhtnsGLDz5LH7">
            den 7 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SVkVTdNiXVfoHFEex3vqhQ">
            Den 8 november frågade jag socialministern hur han såg på reumatologins
            ställning som specialistkompetens. Ministern svarade då att han
            inte hade för avsikt att uttala sig förrän Socialstyrelsen redovisat
            sitt uppdrag rörande översyn av vilka specialistkompetenser som
            ska kunna uppnås för läkare. Socialstyrelsens utredning är nu
            klar och man föreslår, trots starka invändningar från läkare och
            patientorganisationer, att reumatologi ska tas bort som specialistkompetens.
          </p>
          <p xml:id="i-BDsc7KbogVKBbi5V9GMyQc">
            Jag anser att de invändningar som de närmast berörda framför
            är relevanta. Socialstyrelsens skriver att "företrädare för specialiteten
            reumatologi och patientorganisationer förordar att reumatologin
            bör vara en basspecialitet, dels till följd av vad man anser vara
            specialitetens bristande koppling till internmedicinen jämfört
            med kopplingen till exempelvis ortopedi, dels med hänvisning till
            den kraftigt ökade kunskapsmängden inom det egna kompetensområdet".
          </p>
          <p xml:id="i-P3m5f4ZQmWHSnmAkJ4j5rE">
            Reumatism är en folksjukdom. Uppemot en miljon svenskar lider
            av någon typ av reumatiska sjukdomar om man till dessa räknar
            in även sjukdomar i stöd- och bindvävnad. Av dem som är sjuka
            har ca 5 % så svåra besvär att de regelbundet kräver läkarvård
            och antalet förtidspensionärer till följd av reumatiska sjukdomar
            har fördubblats de senaste 15 åren. I dag finns ingen bot för
            dessa sjukdomar men nya mediciner verkar kunna ha en god uppbromsande
            effekt på sjukdomsförloppet.
          </p>
          <p xml:id="i-5MaLz22qihAGypQRiN5tw6">
            Nyckeln till ett lyckat resultat är dock att sjukdomen upptäcks
            i tid. Många är de reumatiker som kan vittna om att den vanliga
            allmänmedicinen inte kunnat detektera deras sjukdom i ett tidigt
            stadium och att man därmed blivit felbehandlad. Det är lätt att
            förstå deras oro för att en bortagning av specialistkompetensen
            ytterligare kommer att minska fokus på och intresse för sjukdomen.
          </p>
          <p xml:id="i-16kXT2poycmcmgyNmBnXqe">
            Inom reumatikervården, som inom vården av många kroniska sjukdomar,
            fungerar också patienten som läkarens lärare. Det nära samarbetet
            mellan sjukvården och reumatikerna själva är av största vikt för
            en fungerande vård. Många oroar sig för att detta nära samarbete
            mellan läkare och patienter ska försvinna i och med att specialiststatusen
            försvinner. Framför allt för att man befarar att reumatikerläkarna
            i större utsträckning kommer att arbeta med andra invärtesmedicinska
            frågeställningar och inte koncentrera sig på reumatikervården.
            Det känns också märkligt att Sverige i dag, när forskningen går
            starkt framåt på detta område, ska lägga ned ämnet som specialistområde.
          </p>
          <p xml:id="i-YMLJbhGhVY4vfF4gFbpjcw">
            Jag vill därför fråga om ministern kommer att följa Socialstyrelsens
            rekommendation att avskaffa reumatologi som en specialitet.
          </p>
          <p xml:id="i-4yrPPfdwZbg5Xi5D146jEu">
            Jag vill också fråga hur ministern i fortsättningen tänker arbeta
            för att stärka forskning och behandling av reumatism, inte minst
            om specialiteten reumatologi avskaffas.
          </p>
        </div>
      </div>
    </body>
  </text>
</TEI>
