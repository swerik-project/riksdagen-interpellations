<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0386">
  <teiHeader>
    <fileDesc>
      <titleStmt>
        <title>Europaparlamentets och rådets direktiv (98/44EG) om rättsligt skydd för biotekniska uppfinningar</title>
        <author>Johansson, Kenneth (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Europaparlamentets och rådets direktiv (98/44EG) om rättsligt skydd för biotekniska uppfinningar till justitieminister Thomas Bodström om Europaparlamentets och rådets direktiv (98/44EG) om rättsligt skydd för biotekniska uppfinningar</title>
          <idno type="rdwebb">GQ10386</idno>
          <ref type="dokument_url_text">http://data.riksdagen.se/dokument/GQ10386/text</ref>
          <ref type="dokument_url_html">http://data.riksdagen.se/dokument/GQ10386</ref>
          <ref type="dokumentstatus_url_xml">http://data.riksdagen.se/dokumentstatus/GQ10386</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EANGVQ7bBDvQLJRQXHptPX</idno>
            <persName>Kenneth Johansson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8fXdJvRcR3tJ5v9QHhRBoe" corresp="i-EANGVQ7bBDvQLJRQXHptPX">
          <date when="2003-05-12"/>
        </correspAction>
        <correspAction type="received" xml:id="i-8Ps8JRU22KNTEAn8Q79jvr">
          <date when="2003-05-12"/>
        </correspAction>
        <correspAction type="answered" xml:id="i-T97qS46eAzXjqaJmo65Vri">
          <date when="2003-05-27"/>
        </correspAction>
        <correspAction type="received" xml:id="i-TaYYmUVeGsJr7h4zRcWMYk" corresp="i-STyFs6Gu3boin31eFp1bNM">
          <date when="2003-05-12"/>
        </correspAction>
        <correspAction type="answered" xml:id="i-WvfaYx24pFwiQa6x8iv2mt" corresp="i-STyFs6Gu3boin31eFp1bNM">
          <date when="2003-05-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4B1BwTP4FFPuz6wbRLNnmZ">
            Interpellation 2002/03:386 av Kenneth Johansson (c) till justitieminister
            Thomas Bodström om Europaparlamentets och rådets direktiv (98/44EG)
            om rättsligt skydd för biotekniska uppfinningar
          </p>
        </div>
        <div type="ipqSubmissionInfo">
          <p xml:id="i-GUgtrNCCAVX3Wab7VttjRf">
            den 12 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Qs2mkSy82fRkuBgLUWL6rt">
            Justitiedepartementet står enligt vad jag erfarit i begrepp att
            fullfölja sitt tidigare, i en departementspromemoria, presenterade
            förslag om genomförande av EG-direktivet om patent på biotekniska
            uppfinningar. Promemorian föreslår ändringar i patentlagen, som
            skulle innebära att svensk lagstiftning anpassas till direktivet
            om biopatent. Denna förändring beskrivs i promemorian som ett
            okontroversiellt erkännande av redan etablerad praxis.
          </p>
          <p xml:id="i-9yhW87YK5qHULDautQd43R">
            Det finns emellertid inslag i EG-direktivet som minst av allt
            är okontroversiella och som har blivit föremål för hård kritik
            såväl i Sverige som i övriga Europa. Naturvårdsverket, Landstingsförbundet,
            Juridiska fakulteten vid Lunds universitet, Gentekniknämnden,
            Statens medicinsk-etiska råd (SMER) och Patentbesvärsrätten är
            några instanser som anfört hård kritik. Att regeringen bortser
            från remissinlagorna från Gentekniknämnden och SMER:s synpunkter
            är betecknande för regeringens brist på förståelse för den forsknings-
            och medicinsk-etiska dimensionen i frågan.
          </p>
          <p xml:id="i-T3xdp7EEPLNdeiZNKDbhqd">
            Ett genomförande av EG-direktivet är allvarligt av etiska skäl
            enär det i praktiken innebär att "patent på liv" blir tillåtet.
            Upptäckten av gensekvenser bör ses just som upptäckter och inte
            som uppfinningar. Konsekvenserna av att upptäckter av gensekvenser
            kan patenteras kan bland annat få allvarliga följder för konkurrensen
            och kostnadsläget inom sjukvården när enskilda företag @ som i
            fallet med Myriad Genetics @ kan monopolisera en hel diagnosticeringsprocess.
          </p>
          <p xml:id="i-VPALWCzjEg2NS3bFmUYBbv">
            En annan allvarlig följd av att patent på genetiska upptäckter
            blir möjliga är att forskningen inom genteknik ytterligare avskärmas
            inom företagens väggar. När möjligheterna att forska på en viss
            patentskyddad gensekvens stängs för alla andra aktörer kan följden
            bli ett långsammare forskningstempo och en förlorad bredd i forskningen.
          </p>
          <p xml:id="i-DXi62qepoCv38gKzTLfi82">
            Vid en interpellationsdebatt om samma ämne för ett år sedan avvisade
            justitieministern mina ovan redovisade farhågor och meddelade
            att ett förslag om implementering av EG-direktivet var att vänta.
            Sedan dess har dock ett år gått vilket tyder på att vissa betänkligheter
            kanske ändå råder i regeringskretsen. Låt mig då framhålla att
            det finns alternativ till att falla till föga för ett dåligt EG-direktiv.
          </p>
          <p xml:id="i-7jGgfn3eQ4yziE1j26vAs2">
            Sverige skulle kunna formulera en nationell ståndpunkt i frågan
            om hur genpatent ska få en bättre avgränsning och verka för en
            omförhandling av direktivet i EU. Det skulle inte vara svårt att
            finna allierade i en sådan strävan.
          </p>
          <p xml:id="i-PYjYC9sVqU2bkcUxPzz2Ee">
            Det är synnerligen beklagligt att beredningen av ett ärende med
            så stora etiska, ekonomiska och forskningspolitiska implikationer
            har kunnat försiggå utan en bredare samhällsdebatt. Det är min
            förhoppning att genom denna interpellation bidra till att en sådan
            debatt kommer igång innan det är för sent.
          </p>
        </div>
        <div type="ipQuestion">
          <p xml:id="i-KKFdP9eFpaCQaJrJT5gGrg">
            Mina frågor till justitieministern är:
            <list rend="unordered">
              <item>
                1. Avser ministern att lägga förslag till riksdagen om en implementering
                av EG-direktivet i svensk rätt?
              </item>
              <item>
                2. Avser ministern att verka för att EG-direktivet omförhandlas?
              </item>
              <item>
                3. Är ministern beredd att låta riksdagen ta ställning i principiella
                frågor kring biopatent, innan Sverige införlivar direktiv eller
                tillträder konventioner som begränsar vår handlingsfrihet?
              </item>
              <item>
                4. Vilka åtgärder avser justitieministern att vidta för att det
                i patentlagstiftningen ska göras en tydlig åtskillnad mellan upptäckt
                och uppfinning?
              </item>
            </list>
          </p>
        </div>
      </div>
    </body>
  </text>
</TEI>
