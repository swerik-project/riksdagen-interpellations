<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0363">
  <teiHeader>
    <fileDesc>
      <titleStmt>
        <title>offentlig upphandling</title>
        <author>Reinfeldt, Fredrik (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>offentlig upphandling till finansminister Bosse Ringholm om offentlig upphandling</title>
          <idno type="rdwebb">GQ10363</idno>
          <ref type="dokument_url_text">http://data.riksdagen.se/dokument/GQ10363/text</ref>
          <ref type="dokument_url_html">http://data.riksdagen.se/dokument/GQ10363</ref>
          <ref type="dokumentstatus_url_xml">http://data.riksdagen.se/dokumentstatus/GQ10363</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XgRZtFgzPDL7KcwsDvGVej</idno>
            <persName>Fredrik Reinfeldt</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6VML8pJiLtxgiESKmS3bTi" corresp="i-XgRZtFgzPDL7KcwsDvGVej">
          <date when="2003-05-09"/>
        </correspAction>
        <correspAction type="answered" xml:id="i-UG66qKt6QezYHVSzUjuMRw">
          <date when="2003-06-02"/>
        </correspAction>
        <correspAction type="received" xml:id="i-KSW25yaDXgAbw6yCrkh57p" corresp="i-A5R84cTmpky3NHJ7nLKaEt">
          <date when="2003-05-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-B3kiBnfPMMUnL7vJGFsktw">
            Interpellation 2002/03:363 av Fredrik Reinfeldt (m) till finansminister
            Bosse Ringholm om offentlig upphandling
          </p>
        </div>
        <div type="ipqSubmissionInfo">
          <p xml:id="i-88pB5zdFwWkZ2Qe6SR44YB">
            den 9 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JxE1vecuS9z3MZEYuXx8nY">
            Lagen (1992:1528) om offentlig upphandling har varit i kraft
            i snart tio år. Enligt de gemenskapsrättsliga direktiv från EG
            som föranledde lagen ska Sverige införa bestämmelser som garanterar
            att domstolarnas beslut avseende tillämpningen av lagen verkligen
            åtföljs. Detta framgår tydligt av till exempel artikel 2 punkten
            7 i det så kallade första rättsmedelsdirektivet (89/665/EEG) samt
            artikel 2 punkten 8 i det så kallade andra rättsmedelsdirektivet
            (92/13/EEG).
          </p>
          <p xml:id="i-3h4onMpptQWA9T1LRd9R9B">
            Artikel 2 punkten 7 säger: "Medlemsstaterna skall se till att
            införa bestämmelser som garanterar att granskningsorganens beslut
            verkligen åtlyds." I artikel 2 punkten 8 står det att: "Medlemsstaterna
            skall se till att prövningsorganens beslut verkligen åtföljs."
          </p>
          <p xml:id="i-9Dxgb7pC5sAvtyvR5a1Rd7">
            Trots detta finns det flera exempel på kommuner som satt sig
            över domstolsbeslut och underlåtit att följa domstols förordnanden
            om offentlig upphandling. Ett av dessa exempel har även varit
            föremål för utredning av Riksdagens ombudsmän (JO), som trots
            att han kunnat konstatera domstolstrots, inte kunna göra något
            åt saken. Låt mig nämna två exempel.
          </p>
          <p xml:id="i-K67eVJx9DUkXmevUVR95LT">
            Landskrona kommun
          </p>
          <p xml:id="i-6TGf8euwqCVgbx9SULTVUi">
            Mitt första exempel är Landskrona kommun. Vid sammanträde den
            5 juni 2002 beslutade kommunstyrelsen i Landskrona (KS § 111/02)
            att utan grund i någon förlängningsklausul utsträcka ett redan
            17-årigt renhållningsavtal ytterligare i tiden samt att utan föregående
            konkurrensupphandling uppdra åt den nuvarande renhållningsentreprenören
            (ett av kommunen delägt företag) att framledes tillhandahålla
            tjänsterna i generalentreprenad.
          </p>
          <p xml:id="i-PXEVZC4C8Has4JkKNUXkbF">
            Ett renhållningsföretag anhängiggjorde talan om överprövning
            enligt lagen om offentlig upphandling och fick den 20 juni 2002
            (det vill säga två veckor efter kommunstyrelsens beslut) beslut
            av länsrätt om omedelbart verkställighetsförbud, så kallad inhibition
            (Länsrätten i Skåne län, förordnade genom beslut i mål nr 5363@2002).
          </p>
          <p xml:id="i-Ff36N6V7unpwBpK9Gj6VbR">
            Efter att målet slutligt handlagts av länsrätten förordnade domstolen
            även genom dom den 28 augusti 2002 att upphandlingen skulle göras
            om med iakttagande av lagen om offentlig upphandling. Länsrättens
            dom fastställdes av Kammarrätten i Göteborg genom dom den 7 april
            2003 (dom i mål nr 4851@2002).
          </p>
          <p xml:id="i-PLHsSv22DgBrv9JrWstpfC">
            Trots länsrättens inhibition i juni 2002 har uppdraget att handha
            renhållningen fortsatt i enlighet med det överklagade beslutet.
            Efter kammarrättens dom i april 2003 har företrädare för Landskrona
            kommun uttalat att de inte avser att vidta några åtgärder till
            följd härav. Kommunstyrelsen har beslutat att föreslå kommunfullmäktige
            ett aktieägareavtal där verksamheten i det av kommunen delägda
            renhållningsföretaget ska fortgå som tidigare. Någon upphandling
            planeras inte att genomföras.
          </p>
          <p xml:id="i-7EfTZMCK2KP3yed1R43N6G">
            Torsby kommun
          </p>
          <p xml:id="i-WeDaPKBrvJsqMMaaY8YKjN">
            Det andra exemplet är Torsby kommun. Kommunfullmäktige beslutade
            där vid ett sammanträde den 29 april 1999 (KF § 54/99) att bygga
            en simhall via en ideell förening. Någon infordran av konkurrerande
            anbud förekom inte.
          </p>
          <p xml:id="i-6tRKKJoiJeLDFwZNUx1XGF">
            Ett byggföretag anhängiggjorde talan om överprövning enligt lagen
            om offentlig upphandling och fick den 17 juni 1999 (det vill säga
            sju veckor efter kommunfullmäktiges beslut om att initiera bygget)
            beslut av kammarrätt om omedelbart verkställighetsförbud, så kallad
            inhibition (Kammarrätten i Göteborg, förordnade genom beslut i
            mål nr 3859@1999).
          </p>
          <p xml:id="i-8ceKtcQd6tzjkUJKoyJFmK">
            Efter att målet slutligt handlagts av kammarrätten förordnade
            domstolen även genom dom den 8 oktober 1999 att upphandlingen
            skulle göras om genom iakttagande av lagen om offentlig upphandling.
            Domen överklagades inte av Torsby kommun utan vann omgående laga
            kraft.
          </p>
          <p xml:id="i-2yJqT1sEGcQpnh1wa85ins">
            Trots domstolens förordnanden @ först genom inhibition, sedan
            genom dom om att upphandlingen skulle göras om @ har kommunen
            fortsatt verkställigheten som om ingenting hade hänt. I en halvsidesartikel
            i Dagens Nyheter den 5 oktober 2000 skryter företrädare för kommunen
            till och med över sitt agerande. De uppger bland annat att "Upphandlingen
            kommer inte att göras om och simhallen byggdes färdigt precis
            som planerat". Kommunstyrelsen ger genom följande uttalande bland
            annat uttryck för att den anser sig kunna ställa sig över domstolens
            bedömning: "Däremot anser de fortfarande inte att de gjort något
            fel. @ Nej, jag tycker faktiskt att juristerna har en väl formalistisk
            syn."
          </p>
          <p xml:id="i-3mNCRJ6u35Q285dF5q77bY">
            Byggföretagets jurist anmälde förfarandet till Riksdagens ombudsmän
            (JO), som beslutade uppta ärendet för granskning (dnr 3497-2000).
            I ett yttrande till JO förklarade Torsby kommun att kommunen erfarit:
            "stora problem som finns när det gäller att efterleva kammarrättens
            dom." Kommunen har av dessa skäl valt att "bortse" från domstolens
            förordnanden.
          </p>
          <p xml:id="i-Em8jyQMgyAf3d3jT3Na6JV">
            JO konstaterade i sitt utslag den 17 december 2001 att det saknas
            effektiva sanktioner mot upphandlande enheters domstolstrots:
            "Även om det med anledning av det inträffade hade varit påkallat
            att vidta åtgärder mot de ledamöter av kommunstyrelsen som medverkat
            till kommunens oriktiga handlande finns det inga möjligheter därtill",
            anger JO bland annat i sitt beslut.
          </p>
          <p xml:id="i-dJ5nkMxSJjHWAgL3XQ1Mn">
            Detta är två exempel på kommuner som trots domstolsbeslut inte
            gör om upphandlingar. I båda dessa lägen saknas rättsliga sanktionsmöjligheter
            mot kommunerna.
          </p>
          <p xml:id="i-Ln6nTmbKzcrQFdpLMWKVmw">
            Med anledning av ovanstående vill jag fråga ministern följande:
          </p>
          <p xml:id="i-R3N9E9TNBD4edPb5uqKikc">
            Vilka åtgärder avser statsrådet att vidta för att EG-direktivens
            krav på garanti att domstolarnas beslut avseende tillämpningen
            av lagen om offentlig upphandling åtföljs?
          </p>
          <p xml:id="i-2diTMm4RwMweo8eStfvvAE">
            Vilka åtgärder avser ministern att vidta för att en leverantör
            som vunnit ett mål om offentlig upphandling ska ha en instans
            att vända sig till om den upphandlande enheten vägrar att verkställa
            domstolens beslut?
          </p>
        </div>
      </div>
    </body>
  </text>
</TEI>
