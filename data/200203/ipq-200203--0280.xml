<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0280">
  <teiHeader>
    <fileDesc>
      <titleStmt>
        <title>bilavgifterna på Öresundsbron</title>
        <author>Svensson Smith, Karin (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>bilavgifterna på Öresundsbron till statsrådet Berit Andnor om bilavgifterna på Öresundsbron</title>
          <idno type="rdwebb">GQ10280</idno>
          <ref type="dokument_url_text">http://data.riksdagen.se/dokument/GQ10280/text</ref>
          <ref type="dokument_url_html">http://data.riksdagen.se/dokument/GQ10280</ref>
          <ref type="dokumentstatus_url_xml">http://data.riksdagen.se/dokumentstatus/GQ10280</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <persName>Karin Svensson Smith</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <persName>Berit Andnor</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Rdse9Xz1JBThf7nYb3paL8" corresp="i-5QNmudGpnjjRJCTYzakn9H">
          <date when="2003-04-10"/>
        </correspAction>
        <correspAction type="answered" xml:id="i-3pPGR4TsrkStGCJAgUQpZT">
          <date when="2003-04-29"/>
        </correspAction>
        <correspAction type="received" xml:id="i-REPQDaCP6zJEbQHGipX8gf" corresp="i-LdbVtbdPx3MQxR6GEgCqax">
          <date when="2003-04-10"/>
        </correspAction>
        <correspAction type="answered" xml:id="i-9WhZzpPApgBPZGurM7bmUt">
          <date when="2003-04-29"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AR1sucMmSpwDEqwTPf29iH">
            Interpellation 2002/03:280 av Karin Svensson Smith (v) till statsrådet
            Berit Andnor om bilavgifterna på Öresundsbron
          </p>
        </div>
        <div type="ipqSubmissionInfo">
          <p xml:id="i-NbKyDRZzTeYRS9J26LNQzq">
            den 10 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7hnkc8FjP7V3cJEPwoiqLD">
            I egenskap av minister med ansvar för Nordenfrågor har statsrådet,
            enligt referat i medierna, sagt sig vilja verka för sänkta bilavgifter
            på Öresundsbron. Tidigare har samma krav rests med anledning av
            att Riksgäldskontoret påtalat hur dålig Öresundsbrobolagets, Svedab:s,
            ekonomi är. Riksgäldkontorets skrivelse används som argument för
            krav på sänkta bilavgifter. Fler bilar sägs öka integrationen
            med Danmark och vara bra för dem som tycker att det är omväxlande
            och lönsamt att handla på andra sidan sundet.
          </p>
          <p xml:id="i-MXp6eruuNCMkzWvtKBGvbw">
            Minnet hos många som kräver sänkta bilavgifter är kort. Debatten
            som föregick bron @ en av de största miljödebatterna i Sveriges
            historia @ verkar bortglömd. En förutsättning för beslutet om
            bron var att den skulle bli en järnvägssatsning och inte leda
            till en kraftig ökning av biltrafiken, samt att färjetrafiken
            mellan Helsingborg och Helsingör skulle upprätthållas på en acceptabel
            nivå.
          </p>
          <p xml:id="i-MdxzzL3hojEKJHyaFviDMr">
            Det viktigaste miljöargumentet innan brobeslutet togs var att
            en bilbro ökar vägtrafiken och därmed dess allvarliga miljöeffekter.
            Det var ytterst nära att bron inte blev av.
          </p>
          <p xml:id="i-WBpjirJNTi4TiSwubT3PCx">
            Mycket hängde på det starka motståndet inom socialdemokratin.
            I Socialdemokraternas rådslag om Öresundsförbindelser svarade
            sammanlagt 75 % att de ville ha antingen en borrad järnvägstunnel
            eller fortsatt färjetrafik. Socialdemokraternas partistyrelse
            tog emellertid inte hänsyn till rådslagets resultat. I stället
            lanserades en kombinerad bil- och järnvägsbro som "en väldig satsning
            på järnvägen" (Ingvar Carlsson i april 1990) för att blidka den
            mycket negativa opinionen.
          </p>
          <p xml:id="i-9B5KpfaDSDh3sKKyanm4xi">
            I den kraftiga opinionen mot bron ingick samtliga miljöorganisationer,
            alla politiska ungdomsförbund utom MUF, en stark opinion inom
            Socialdemokraterna, forskare, Transport och andra fackförbund.
            Efter granskning kom Koncessionsnämnden för miljöskydds historiska
            nej till brobygget 1993 @ nämnden konstaterade att ett brobygge
            inte var förenligt med dåvarande naturresurslag därför att Östersjön
            med flera vattenområden kunde skadas och med hänsyn tagen till
            samhällets mål för miljöanpassning av transporterna.
          </p>
          <p xml:id="i-JBgdndTzjNW5UdapQuTTMS">
            Socialdemokraternas motstånd, den kraftiga miljökritiken och
            miljöprövningen ledde till att det svensk-danska broavtalet formulerades
            så att bron skulle främja järnvägen. "Tillkomsten av en fast förbindelse
            syftar till att främja en rationell och ändamålsenlig järnvägstrafik
            mellan länderna. Avgifterna skall utformas med beaktande av detta
            syfte" står det i avtalets artikel 16. Miljöprövningen ledde till
            att biltaxorna på bron skulle sättas i nivå med Helsingborg@Helsingör-ledens
            biljettpriser. Om bilavgifterna på bron skulle sänkas riskerar
            färjetrafiken att hamna i ett hopplöst konkurrensläge.
          </p>
          <p xml:id="i-MG8FDJm4VvGWFrXkhi34PC">
            Sedan brobeslutet togs har Sveriges riksdag beslutat om femton
            nationella miljömål för att lösa de stora miljöproblemen inom
            en generation. Vid miljömålsrådets första redovisning framkom
            att trafikökningen är det största hindret för att flera av målen
            ska kunna nås; försurning, övergödning, hälsovådlig luft, buller
            och klimatförändringar påverkas alla negativt av väg- och flygtrafiken.
          </p>
          <p xml:id="i-VvZXggNp3fxpsn7nNJEyeY">
            Koldioxidutsläppen, som är den viktigaste orsaken till växthuseffekten,
            har stadigt ökat under hela 1990-talet. Trafiken är den största
            källan till koldioxidutsläpp. Länsstyrelsen har för närvarande
            ett förslag till miljömålsprogram för Skåne ute på remiss. Även
            i vårt landskap är biltrafiken det största hindret för att målen
            ska nås. Transittrafiken med lastbil genom Skåne är nu uppe i
            samma volymer som i Österrike.
          </p>
          <p xml:id="i-2tYLCs4qS7pAAnW5ci4a8A">
            Att sänka brotaxorna skulle göra det ännu svårare att nå miljömålen
            och är därför inte förenligt med regeringens ambition att vara
            föregångsland vad gäller ekologisk omställning. Öresundsbron är
            dimensionerad för 50 000 bilöverfarter per dygn. Att intäkterna
            från ca 9 000 bilöverfarter inte räcker till att betala räntor
            och amorteringar på brolånen är därför inte särskilt underligt.
            Järnvägstrafiken går däremot ihop.
          </p>
        </div>
        <div type="ipQuestion">
          <p xml:id="i-3PECr942SPhSgsYxJbpdAV">
            Därför frågar jag ministern:
            <list rend="unordered">
              <item>
                1.Avser statsrådet att verka för integration genom biltrafik
                på bekostnad av integration genom tåg eller färja?
              </item>
              <item>
                2.Om svaret på förra frågan blir ja, har statsrådet gjort bedömningen
                att värdet av bilburen integration är tillräckligt stort för att
                kompensera för de miljö- och hälsoskador som den extra biltrafiken
                ger upphov till?
              </item>
              <item>
                3.Har statsrådet gjort någon kalkyl över den integration som
                de täta färjeförbindelserna i den norra Öresundsregionen är en
                förutsättning för?
              </item>
              <item>
                4.Avser statsrådet att, mot bakgrund av den allvarliga miljösituationen,
                förespråka en sänkning av biltrafikens avgifter på Öresundsbron?
              </item>
            </list>
          </p>
        </div>
      </div>
    </body>
  </text>
</TEI>
