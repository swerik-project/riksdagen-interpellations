<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0391">
  <teiHeader>
    <fileDesc>
      <titleStmt>
        <title>hantverkare inom kulturmiljöområdet</title>
        <author>Adelsohn Liljeroth, Lena (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>hantverkare inom kulturmiljöområdet till kulturminister Marita Ulvskog om hantverkare inom kulturmiljöområdet</title>
          <idno type="rdwebb">GQ10391</idno>
          <ref type="dokument_url_text">http://data.riksdagen.se/dokument/GQ10391/text</ref>
          <ref type="dokument_url_html">http://data.riksdagen.se/dokument/GQ10391</ref>
          <ref type="dokumentstatus_url_xml">http://data.riksdagen.se/dokumentstatus/GQ10391</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TGAeNgQV9rZoovTn5C8JAd</idno>
            <persName>Lena Adelsohn Liljeroth</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>Marita Ulvskog</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6nNN5rwJNf1TBBhfDr5598" corresp="i-TGAeNgQV9rZoovTn5C8JAd">
          <date when="2003-05-12"/>
        </correspAction>
        <correspAction type="answered" xml:id="i-LckSAvpk3rxjmMKCEZjGYA">
          <date when="2003-05-26"/>
        </correspAction>
        <correspAction type="answered" xml:id="i-SpBDcn9mx5dsGcWWv96BqH">
          <date when="2003-05-26"/>
        </correspAction>
        <correspAction type="received" xml:id="i-QYBEe7C3oH7HNNGdW1rYzc" corresp="i-JchxQfU1zc3XVbvadFgBSn">
          <date when="2003-05-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WR3tPcTGE1hno9JubiRA7w">
            Interpellation 2002/03:391 av Lena Adelsohn Liljeroth (m) till
            kulturminister Marita Ulvskog om hantverkare inom kulturmiljöområdet
          </p>
        </div>
        <div type="ipqSubmissionInfo">
          <p xml:id="i-WjUX6PLuVA6xds8nWvydiC">
            den 12 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FtdvAaJPiRsLTckTRp3FK8">
            I vårpropositionen föreslår regeringen en höjning av anslaget
            till kulturmiljövården. Det är ett steg i rätt riktning. Men höjda
            anslag blir ändå inte särskilt mycket värda utan skickliga hantverkare,
            som kan vårda denna kulturmiljö.
          </p>
          <p xml:id="i-7oJyDVZvxa9ocAHffsa2md">
            Näringslivets organisationer har länge varnat för den dåliga
            tillväxten på hantverksområdet. Inom fältet kulturhantverk och
            kulturvård saknas bildhuggare, förgyllare, tapetserare, kakelugnsmakare,
            möbelrenoverare och så vidare. Listan kan göras lång. Medelåldern
            inom hantverksyrkena är dessutom så hög att runt 100 000 hantverkare
            beräknas gå i pension inom en tioårsperiod och risken är stor
            att deras kunnande inte hinner föras över till en ny generation.
            Om vi inte hade haft många invandrare med hantverkskunskaper,
            hade situationen varit ännu värre.
          </p>
          <p xml:id="i-HrxehiRkDhn8pd6Ym4S36p">
            Hantverk är kunskapsintensiva yrken, som kräver lång utbildning
            och handledning. Gemensamt för dem är en hög grad av manuellt,
            praktiskt arbete och en småskalig produktion. Men hantverksyrket
            är också ett gott alternativ för de många ungdomar som är praktiskt
            begåvade och inte vill gå en rent teoretisk utbildning.
          </p>
          <p xml:id="i-YYmK4E3zEt2Pm2i1Kb9XZr">
            Med stöd av Europeiska socialfonden driver Stockholms Hantverksförening,
            sedan våren 2001, mål 3-projektet Handkraft. Syftet med projektet
            är framför allt att förändra utbildningen för att säkra den praktiska
            kunskapens överlevnad.
          </p>
          <p xml:id="i-Mt17HkFNcp96oGKzD5kcTP">
            Ett viktigt skäl till bristen på skickliga hantverkare är att
            det inte finns någon fungerande lärlingsutbildning i Sverige.
            I jämförelse med andra europeiska länder har vi extremt få lärlingar
            anställda med lärlingskontrakt, färre än 3 000 ungdomar. Och då
            ska man veta att det i Sverige finns mer än 300 registrerade hantverksyrken.
            I Tyskland utbildas årligen mer än 1,5 miljoner lärlingar och
            i Polen över 300 000.
          </p>
          <p xml:id="i-A5sQfSHgPFVeAnYq1FG5xE">
            Viljan sägs vara stor, men den svenska kommunala skolan svarar
            inte upp mot kraven och förväntningarna. Det saknas såväl "färdigutbildning"
            efter det yrkesförberedande gymnasiet, som vuxenutbildning. Ovärderlig
            kunskap riskerar nu att försvinna och det hotar även det arbete
            som vi vill ska ske inom kulturmiljövården.
          </p>
          <p xml:id="i-HSncJFyTEbnp2r5fhDJ653">
            Bristen på hantverkare finns även på andra håll i Europa, men
            skillnaden är att engagemanget är betydligt större där än här.
            Det finns pengar att söka via Europeiska socialfonden, men eftersom
            länsarbetsnämnderna, på grund av kraftiga neddragningar, inte
            kan bidra till en medfinansiering, kommer utbildningarna inte
            i gång.
          </p>
          <p xml:id="i-H9SzPuEftmY3KrSAV1p5KM">
            Av de statliga forskningspengarna går i stort sett ingenting
            till forskning om hantverkskunnande, vilket naturligtvis också
            påverkar yrkenas status.
          </p>
        </div>
        <div type="ipQuestion">
          <p xml:id="i-Cx5mjQLQYJVrpGDZdc77G6">
            Jag vill därför fråga statsrådet:
            <list rend="unordered">
              <item>
                1. Vilka åtgärder avser statsrådet att vidta för att säkerställa
                stöd till en moderniserad lärlingsutbildning?
              </item>
              <item>
                2. Vilka åtgärder avser statsrådet att vidta för att Sverige
                ska bli mer aktivt i kontakterna med Europeiska socialfonden för
                att underlätta medfinansieringen och på det sättet främja EU-projekt,
                som riktar sig till kulturbevarande hantverksområden?
              </item>
              <item>
                3. Vilka åtgärder avser statsrådet att vidta för att mer forskningspengar
                avsätts för hantverksområdet?
              </item>
            </list>
          </p>
        </div>
      </div>
    </body>
  </text>
</TEI>
