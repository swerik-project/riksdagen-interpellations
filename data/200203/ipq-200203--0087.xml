<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0087">
  <teiHeader>
    <fileDesc>
      <titleStmt>
        <title>rättsväsendets insatser mot hatbrott</title>
        <author>Andreasson, Martin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>rättsväsendets insatser mot hatbrott till justitieminister Thomas Bodström om rättsväsendets insatser mot hatbrott</title>
          <idno type="rdwebb">GQ1087</idno>
          <ref type="dokument_url_text">http://data.riksdagen.se/dokument/GQ1087/text</ref>
          <ref type="dokument_url_html">http://data.riksdagen.se/dokument/GQ1087</ref>
          <ref type="dokumentstatus_url_xml">http://data.riksdagen.se/dokumentstatus/GQ1087</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LDb1GxQGG47N4mNNZ13jSZ</idno>
            <persName>Martin Andreasson</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-A5imKkfuKtQYU1HjoChaQN" corresp="i-LDb1GxQGG47N4mNNZ13jSZ">
          <date when="2002-12-09"/>
        </correspAction>
        <correspAction type="received" xml:id="i-9mA7Lpj5PkLbR9b38YzNV7" corresp="i-STyFs6Gu3boin31eFp1bNM">
          <date when="2002-12-09"/>
        </correspAction>
        <correspAction type="answered" xml:id="i-GGTHbRH845MQQx8eY4F5gU" corresp="i-STyFs6Gu3boin31eFp1bNM">
          <date when="2003-01-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GFDSkPXbc8gSKHhrr8Ns19">
            Interpellation 2002/03:87 av Martin Andreasson (fp) till justitieminister
            Thomas Bodström om rättsväsendets insatser mot hatbrott
          </p>
        </div>
        <div type="ipqSubmissionInfo">
          <p xml:id="i-SNSzpAP4FG2UnxbWU1Prtx">
            den 9 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6GRMNndxBGEBvauP8Pb4dt">
            "Nu ska du dö, din bögjävel." Så skrek en av förövarna till den
            brutala misshandeln i lördags av Peter Mattias Jansson, handbollsdomare
            på elitnivå och öppet homosexuell. Peter Mattias Jansson trädde
            i höstas fram som en av Sveriges ytterst få öppet homosexuella
            elitidrottare och tog initiativ till ett nätverk för homosexuella
            i idrottsvärlden. I helgen misshandlades han med basebollträ eller
            järnrör av tre personer utanför RFSL:s lokaler i centrala Borås.
          </p>
          <p xml:id="i-4t5eeq6fYjeej1debsqJGv">
            Utsattheten för hatbrott @ brott som begås för att kränka offret
            på grund av hans eller hennes religion, hudfärg, sexuella läggning
            eller andra personliga egenskaper @ är en del av verkligheten
            för homosexuella, bisexuella och transpersoner. Kriminologisk
            forskning pekar på att var fjärde homo- eller bisexuell person
            i Sverige någon gång utsatts för brott på grund av sin sexuella
            läggning.
          </p>
          <p xml:id="i-256VDwHN5b8aSbk9SoPShN">
            En aktuell rapport från Brottsförebyggande rådet (Hatbrott, 2002:9)
            visar dock att det finns mycket att önska när det gäller polisens
            och det övriga rättsväsendets insatser mot hatbrott. Bristerna
            finns i hela rättskedjan, från det brottsförebyggande arbetet
            till domstolarna.
          </p>
          <p xml:id="i-MdgXyGCvBDCNAXbWpeqLn1">
            Enligt brottsbalken 29 kap. 2 § 7 ska domstolarna, vid fastställandet
            av straffvärdet beakta om motivet för brottet har varit att kränka
            en person eller grupp på grund av ras, hudfärg, nationellt eller
            etniskt ursprung, trosbekännelse, sexuell läggning eller annan
            liknande omständighet. Tyvärr är det dags att konstatera att bestämmelsen
            om straffskärpning inte gett önskad effekt. BRÅ:s rapport visar
            att åklagare enbart i 42 fall av 249 möjliga @ alltså inte ens
            i vart femte fall @ har åberopat straffvärdesparagrafen. Oavsett
            om förklaringen är slentrian, okunskap eller bristande medvetenhet
            är följden att arbetet mot hatbrotten försvåras.
          </p>
          <p xml:id="i-HQcTfn5rWc5XwacrZtcoj7">
            Det finns också brister tidigare i rättskedjan. Endast 8 % av
            anmälda hatbrott leder till åtal. Detta ligger i nivå med brottsbalksbrott
            i allmänhet, men är anmärkningsvärt lågt med tanke på att statsmakten
            sedan mitten av 1990-talet uttalat att rasistiska och främlingsfientliga
            brott ska utgöra prioriterade brottstyper.
          </p>
          <p xml:id="i-Em2dqUYFjzEG8WvTEmpiSv">
            En hörnsten i brottsbekämpningen är att en brottsanmälan tas
            emot snabbt och korrekt och att alla relevanta omständigheter
            tas in. Dock är det endast i en tredjedel av samtliga polismyndigheter
            som det finns en särskild fråga om hatbrott i den datoriserade
            anmälningsrutinen.
          </p>
          <p xml:id="i-DhfDPRJSW94xKEPtCqMLYq">
            Bristerna visar sig också inte minst i det lokala brottsförebyggande
            arbetet. Samverkan mellan polis och frivilligorganisationer, till
            exempel invandrarföreningar eller RFSL, leder inte bara till bättre
            kunskaper om var och hur brotten begås utan förbättrar också det
            ömsesidiga förtroendet mellan polisen och allmänheten. I dag är
            det dock bara i vart femte närpolisområde som det finns kontakter
            mellan närpolisen och lokala minoritetsorganisationer.
          </p>
          <p xml:id="i-NtFnuYxvuQsPdE65puM2Dj">
            Folkpartiet har tidigare föreslagit fortsatta satsningar på rättsväsendets
            kunskaper om hatbrott, både inom polisen och åklagarväsendet.
            Kunskaperna får inte stanna hos enskilda personer utan måste nå
            ut i organisationen. Rutinerna vid brottsanmälningar måste förbättras,
            och en särskild kod för hatbrott i polisens datoriserade anmälningssystem
            bör införas. Hatbrott ska rutinmässigt rapporteras till den lokala
            säkerhetspolisen.
          </p>
          <p xml:id="i-TGuvzfwZmSPa8KfE88nyvo">
            Inte minst viktigt är också att öka kontakterna mellan polisen
            och frivilligorganisationer. Ett rimligt mål är att det senast
            år 2006 bör finnas fortlöpande kontakter i alla närpolisområden
            mellan polisen och frivilligorganisationer för grupper som är
            utsatta för hatbrott @ inklusive föreningar för homosexuella,
            bisexuella och transpersoner där sådana finns.
          </p>
          <p xml:id="i-JLVN73DzWf1Uudoe6R3Abv">
            Med anledning av ovanstående vill jag fråga justitieministern:
          </p>
          <p xml:id="i-XER8SJUUoXmp88CLDDiB9G">
            Vilka åtgärder avser justitieministern att vidta för att effektivisera
            rättsväsendets insatser mot hatbrott mot homosexuella, bisexuella
            och transpersoner?
          </p>
        </div>
      </div>
    </body>
  </text>
</TEI>
