<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0137">
  <teiHeader>
    <fileDesc>
      <titleStmt>
        <title>ohälsan hos barn och ungdomar</title>
        <author>Johansson, Kenneth (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ohälsan hos barn och ungdomar till statsrådet Morgan Johansson om ohälsan hos barn och ungdomar</title>
          <idno type="rdwebb">GQ10137</idno>
          <ref type="dokument_url_text">http://data.riksdagen.se/dokument/GQ10137/text</ref>
          <ref type="dokument_url_html">http://data.riksdagen.se/dokument/GQ10137</ref>
          <ref type="dokumentstatus_url_xml">http://data.riksdagen.se/dokumentstatus/GQ10137</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EANGVQ7bBDvQLJRQXHptPX</idno>
            <persName>Kenneth Johansson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-QQAwbyf2rT8Qk12QJyRByN" corresp="i-EANGVQ7bBDvQLJRQXHptPX">
          <date when="2003-01-21"/>
        </correspAction>
        <correspAction type="received" xml:id="i-3jmtRsXyWSRkYsup4jG2cT" corresp="i-UPW2cbGnTUbMZaKTrot5Bh">
          <date when="2003-01-21"/>
        </correspAction>
        <correspAction type="answered" xml:id="i-8bNPr8hocL8PwDBvB8M75y" corresp="i-UPW2cbGnTUbMZaKTrot5Bh">
          <date when="2003-01-31"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Jprvo45V6Nds5ervhsfFCU">
            Interpellation 2002/03:137 av Kenneth Johansson (c) till statsrådet
            Morgan Johansson om ohälsan hos barn och ungdomar
          </p>
        </div>
        <div type="ipqSubmissionInfo">
          <p xml:id="i-TGBCjWmuKwop896LYq1r9q">
            den 21 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-qYjbUvkGZMfYKrniArYeG">
            Barn och ungdomar i Sverige har det relativt bra. Ur ett internationellt
            perspektiv är den materiella standarden hög och barns och ungdomars
            hälsa är god. Men detta till trots vet vi att barns och ungdomars
            hälsotillstånd har försämrats i Sverige. I en enkätundersökning
            gjord av bland andra Barnombudsmannen redovisas att hälsotillståndet
            hos flickor och pojkar i skolan markant har försämrats de senaste
            tio åren. Undersökningen gjordes våren 2002 och de tillstånd som
            ökat är bland annat depressioner, ätstörningar, övervikt och ångeststörningar.
            Det som har ökat allra mest är depressioner. Att den psykiska
            ohälsan har försämrats uppger nio av tio tillfrågade skolkuratorer,
            skolpsykologer och skolsköterskor.
          </p>
          <p xml:id="i-ArpioTnzNoKy9LaCYmHYfV">
            Minskade resurser till skolhälsovården under 90-talet har bidragit
            till att barn och ungdomar inte fått hjälp och stöd i tid. I dag
            är det inte ovanligt att en skolsköterska har ansvar för fler
            än 800 elever. Detta har i sin tur lett till att trycket på socialtjänsten/socialkontoren
            och på barn- och ungdomspsykiatrin (BUP) har ökat. På tio år har
            kön till barn- och ungdomspsykiatrin ökat kraftigt, på flera håll
            i landet har det skett en fördubbling. Enligt Barnombudsmannen
            kan det på vissa håll i landet vara upp till två års väntetid
            på att få komma till BUP. I Göteborg rapporterar stadsdelen Frölunda
            en väntetid på 104 veckor för att komma till BUP för behandling.
            I Borlänge 52 veckor och Sollefteå 56 veckor för det barn eller
            den tonåring som söker hjälp. Med långa väntetider riskerar barnens
            och ungdomarnas psykiska tillstånd att förvärras.
          </p>
          <p xml:id="i-VVojSsr4GHxseo4mJ3NM3n">
            Mönstret bakom varför barn och ungdomar söker hjälp har förändrats
            de senaste fem åren. I dag är det fler som söker för tillstånd
            som oro, ångest, depressioner och självdestruktivitet än tidigare.
            En tendens är att även yngre barn söker för depressioner. Det
            är nytt jämfört med för bara fem år sedan.
          </p>
          <p xml:id="i-EG1ExfjDMeUr1wSNYCDryV">
            Professor Per-Anders Rydelius, Astrid Lindgrens barnsjukhus Karolinska
            Institutet, menar att "den svenska barnpsykiatrin är på samma
            nivå i dag som för 100 år sedan. Nedskärningarna inom svensk barnpsykiatri
            har varit stora och på bara 15 år har stor kunskap tappats." Detta
            måste bli en väckarklocka. Även om det stora flertalet barn i
            Sverige har det mycket bra finns det stora grupper av barn som
            har det svårt och som befinner sig i mycket utsatta situationer.
          </p>
          <p xml:id="i-DCPC1BNzgUxuNMF1wDsGpn">
            Att ohälsan ökar kraftigt bland barn och ungdomar är inte förvånande
            med tanke på hur ohälsan ökar bland vuxna. I dag trängs ca 300
            000 vuxna personer i långtidssjukskrivningarnas statistik och
            vi vet att de stressrelaterade sjukdomarna utgör en allt större
            del av dessa. Redan 1975 slog Barnmiljöutredningen fast att "det
            inte går att skapa en god livsmiljö för barnen utan att skapa
            ett gott samhälle åt alla".
          </p>
          <p xml:id="i-GQdnY31XmAqBypJrKVomEH">
            För att skapa goda levnads- och uppväxtvillkor för barn och ungdomar
            och för att förebygga en ogynnsam utveckling anser jag och Centerpartiet
            att barnperspektivet måste genomsyra alla politiska beslut alltifrån
            ekonomi till folkhälsa. Oftast saknas ett barn- och ungdomsperspektiv
            när politiska beslut tas. Tyvärr kan jag konstatera att många
            av besluten i allra högsta grad påverkar barns och ungdomars situation
            i en negativ riktning. I dag ställs krav på miljökonsekvensbeskrivningar
            innan beslut fattas som kan inverka på natur och hälsa. Det finns
            lagar som ställer sådana krav och det finns ansvariga myndigheter.
            När det gäller tillämpningen av barnkonventionen finns inga krav
            på barnkonsekvensbeskrivningar vid olika beslut i till exempel
            samhällsplaneringen eller på det sociala området.
          </p>
          <p xml:id="i-51bgJTi1anHG1cY2bZrVZu">
            Utseende stress
          </p>
          <p xml:id="i-GWWfcU6VESmytm7kA4vxqo">
            Överallt blir vi överösta med affischer, reklam och filmer som
            berättar för oss hur vi ska se ut. Reklam kan verka oskuldsfull,
            men den är en bidragande orsak till att 10 % av alla flickor har
            ätstörningar och att 1 % lider av anorexi. I dag vet vi också
            att var femte sjuåring någon gång bantat. Megarexi, när man tränar
            så mycket att det blir skadligt och att ett sjukligt behov av
            att träna utvecklas, är vanligast bland pojkar. Bulimi är ytterligare
            en form av ätstörning som drabbar många unga. Detta är en ny folksjukdom
            som växer fram där unga i allmänhet, och flickor i synnerhet,
            är de värst drabbade.
          </p>
          <p xml:id="i-4Cr7sWqbWareFJFdbjeEHQ">
            Det är viktigt att redan i tidig skolålder börja arbeta med unga
            människors självbilder för att stärka deras självförtroende. I
            grunden beror dessa sjukdomar inte bara på reklamen utan problemen
            ligger djupare. Reklam och kroppsexploatering blir däremot en
            utlösande faktor.
          </p>
          <p xml:id="i-DbmAaCoeWFfkygzeiGyn2z">
            Hjälpen som unga flickor och pojkar kan få för att komma till
            rätta med sin ätstörning är i dag begränsad. Kunskapen om hur
            ätstörningar ska behandlas är knapphändig och samlad till vissa
            sjukhus i landet. Väntetiderna för behandling är långa, inte sällan
            något år.
          </p>
          <p xml:id="i-BbPM7WAQV7uBVhXRLy8ASQ">
            Jag vill med anledning av ovanstående fråga statsrådet följande:
          </p>
          <p xml:id="i-QrPxA9gHhwsXsPif8Cdpnc">
            Vilka åtgärder avser statsrådet att vidta för att stärka den
            svenska barn- och ungdomspsykiatrin?
          </p>
          <p xml:id="i-QdiKf9mZp5N5kCYPnmz5Wc">
            Vilka åtgärder avser statsrådet att vidta för att barn och ungdomar
            ska få den hjälp de behöver inom rimlig tid?
          </p>
          <p xml:id="i-MPtZmMnUkNutEfhhP8h7bY">
            Vilka åtgärder avser statsrådet att vidta för att minska den
            psykiska ohälsan bland barn och ungdomar?
          </p>
          <p xml:id="i-MmrQqjZ5a9AyjQ7igpXXgu">
            Vilka åtgärder avser statsrådet att vidta för att öka kunskapen
            om och minska problemen med ätstörningar?
          </p>
        </div>
      </div>
    </body>
  </text>
</TEI>
