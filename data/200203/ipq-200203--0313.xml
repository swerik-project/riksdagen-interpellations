<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0313">
  <teiHeader>
    <fileDesc>
      <titleStmt>
        <title>observatörsstatus för Taiwan i WHO</title>
        <author>Forssmed, Jakob (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>observatörsstatus för Taiwan i WHO till utrikesminister Anna Lindh om observatörsstatus för Taiwan i WHO</title>
          <idno type="rdwebb">GQ10313</idno>
          <ref type="dokument_url_text">http://data.riksdagen.se/dokument/GQ10313/text</ref>
          <ref type="dokument_url_html">http://data.riksdagen.se/dokument/GQ10313</ref>
          <ref type="dokumentstatus_url_xml">http://data.riksdagen.se/dokumentstatus/GQ10313</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TodycJLEopZCV6uNkQANDV</idno>
            <persName>Jakob Forssmed</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7QMbqwyjzSGMu2AdETr9au" corresp="i-TodycJLEopZCV6uNkQANDV">
          <date when="2003-04-28"/>
        </correspAction>
        <correspAction type="received" xml:id="i-UX52zbFL6ADQBfkP3wrqZw">
          <date when="2003-04-28"/>
        </correspAction>
        <correspAction type="answered" xml:id="i-JfqDpNU9JNphd6ZBHJ4UAm">
          <date when="2003-05-26"/>
        </correspAction>
        <correspAction type="received" xml:id="i-GTBtwnKfua4cKqwbsufVTK" corresp="i-S7LcGmD5NuSMrFDW8LBeJ1">
          <date when="2003-04-28"/>
        </correspAction>
        <correspAction type="answered" xml:id="i-GdcSU6DbyXJAdRBwWC3Mzb" corresp="i-S7LcGmD5NuSMrFDW8LBeJ1">
          <date when="2003-05-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2zsJYowYF6ByQeTdDoQC3A">
            Interpellation 2002/03:313 av Jakob Forssmed (kd) till utrikesminister
            Anna Lindh om observatörsstatus för Taiwan i WHO
          </p>
        </div>
        <div type="ipqSubmissionInfo">
          <p xml:id="i-DzVAYzG1A4YnHFAD85SbWP">
            den 28 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WaGSxbDJcvuMLu9zv2f7zv">
            De senaste två månadernas utbrott av den dödliga, smittsamma
            sjukdomen SARS har återigen fört upp frågan om Taiwans eventuella
            deltagande i WHO som observatör på dagordningen. I ett TT-telegram
            från den 22 april konstateras att Taiwan trots upprepade påstötningar
            från flera ministrar inte lyckats få någon kontakt med Världshälsoorganisationen,
            och inte fått del av efterfrågad information eller forskningsresultat
            om SARS för att förhindra att fler drabbas. Hälsominister Shiing-jer
            Twus fyra försök att nå WHO-chefen Gro Harlem Brundtland har totalt
            ignorerats och öns 23 miljoner invånare svävar i ovisshet då ett
            tjugotal smittade fall har upptäckts i Taiwan bara under de senaste
            två veckorna. Världssamfundet har tidigare kritiserat Kina för
            underrapportering och hemlighållande av vital information i epidemins
            begynnelsestadier. Ställt mot detta förefaller Världshälsoorganisationen
            och dess medlemmars agerande gentemot Taiwan mycket märkligt,
            då man nu agerar bromskloss för det informationsflöde man tidigare
            betonat vikten av.
          </p>
          <p xml:id="i-Jkt9SgNcVWTPz3vaKAJz4a">
            Taiwans invånare har under 31 år exkluderats från Världshälsoorganisationen
            och dess globala nätverk av information och skydd mot smittsamma
            sjukdomar, sedan öns plats i FN och relaterade organ övertogs
            av Kina 1972. I artikel 25 i FN:s deklaration om de mänskliga
            rättigheterna fastslås rätten till hälsa för alla, vilket också
            är grundbulten i WHO:s målsättningar. Det taiwanesiska folket
            fråntas sina rättigheter då bristen på information och stöd från
            det internationella samfundet i hälsorelaterade frågor utgör en
            stor fara vid exempelvis utbrott av smittsamma sjukdomar. Inte
            bara Taiwan riskerar då att drabbas @ en bristande länk i informationskedjan
            kan skapa problem även för omvärlden. Samtidigt går omvärlden
            miste om den expertis inom många medicinska områden som Taiwan
            besitter i dag.
          </p>
          <p xml:id="i-QqAch5YfBkGQnrYnsdFP6Q">
            Frågan om Taiwans eventuella framtida deltagande i WHO som observatör
            har tidigare väckts här i riksdagen. Utrikesminister Anna Lindh
            svarade den 22 mars 2001 på Patrik Norinders fråga i ärendet (fråga
            2000/01:880) genom att hävda att Taiwan i dag har möjlighet att
            använda information från organisationen till exempel i en situation
            då en smittsam sjukdom har brutit ut, även om taiwaneserna varken
            är medlemmar eller observatörer av WHO. SARS-epidemin visar tydligt
            att detta inte stämmer och belyser återigen vikten av att låta
            Taiwan delta som observatör i WHO.
          </p>
          <p xml:id="i-CF9DqCctCMdvxNbRBMc4tC">
            I regeringens Asienstrategi konstateras att "ett väl utbyggt
            kontaktnät mellan omvärlden och Taiwan stärker dess förutsättningar
            att stå som ett demokratiskt exempel i regionen och utgör därmed
            det bästa stöd Sverige kan ge till det demokratiska Taiwan". SARS-epidemins
            utbrott utgör ett mycket lämpligt tillfälle att gå från ord till
            handling och ge Taiwan tillgång till nödvändig information och
            kunskap, för att kunna delta i det globala samarbetet mot ytterligare
            spridning av sjukdomen.
          </p>
          <p xml:id="i-2oo397LQwUDjz5a4EooYbm">
            Att ge Taiwan observatörsstatus i WHO skulle inte strida mot
            regeringens ett-Kina-politik, utan endast ge ön samma rättigheter
            och status som exempelvis Rotary och Röda Korset i dag har. Att
            fortsätta att exkludera Taiwan från Världshälsoorganisationen
            skulle däremot vara moraliskt förkastligt och strida mot ett av
            FN:s främsta mål: att alla människor ska åtnjuta samma rättigheter
            utan hänsyn till olika länders eller regioners politiska förhållanden.
          </p>
          <p xml:id="i-Y3dskntGhs7P7iaEy277QY">
            EU-parlamentet har redan antagit en resolution för att stötta
            Taiwan som observatör i WHO och väntar nu på kommissionen och
            medlemsländernas stöd.
          </p>
          <p xml:id="i-SnWMvubfzxGgbgF9o5izjr">
            Mot bakgrund av det ovan anförda vill jag fråga utrikesministern:
          </p>
          <p xml:id="i-SXXLGtRE4AT19ccQqHaEy6">
            Vad avser utrikesministern att göra för att stödja Taiwan i strävan
            efter observatörsstatus i WHO?
          </p>
          <p xml:id="i-CQbvCicqpJtyJbz375V4AJ">
            Avser utrikesministern att göra ett uttalande till stöd för Taiwans
            deltagande i WHO som observatör?
          </p>
        </div>
      </div>
    </body>
  </text>
</TEI>
