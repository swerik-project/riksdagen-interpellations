<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0294">
  <teiHeader>
    <fileDesc>
      <titleStmt>
        <title>biologisk mångfald i skogen</title>
        <author>Saarinen, Ingegerd (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>biologisk mångfald i skogen till statsrådet Ulrica Messing om biologisk mångfald i skogen</title>
          <idno type="rdwebb">GQ10294</idno>
          <ref type="dokument_url_text">http://data.riksdagen.se/dokument/GQ10294/text</ref>
          <ref type="dokument_url_html">http://data.riksdagen.se/dokument/GQ10294</ref>
          <ref type="dokumentstatus_url_xml">http://data.riksdagen.se/dokumentstatus/GQ10294</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2xzcr3nLPgka3s5j7pZ98N</idno>
            <persName>Ingegerd Saarinen</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8fQbwZ67VsREjwHcbt9Pss" corresp="i-2xzcr3nLPgka3s5j7pZ98N">
          <date when="2003-04-16"/>
        </correspAction>
        <correspAction type="received" xml:id="i-DSfSi9T1ndEPKKCoFSE3qU" corresp="i-L7Ay5GaFaMutWEX7utMv62">
          <date when="2003-04-16"/>
        </correspAction>
        <correspAction type="answered" xml:id="i-7QmDC6Dxgz65U2cR5ofFSo" corresp="i-L7Ay5GaFaMutWEX7utMv62">
          <date when="2003-04-29"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-13QDTMByJsw8pPRNvbMQyT">
            Interpellation 2002/03:294 av Ingegerd Saarinen (mp) till statsrådet
            Ulrica Messing om biologisk mångfald i skogen
          </p>
        </div>
        <div type="ipqSubmissionInfo">
          <p xml:id="i-VEAoqA9jJtQEonLNhDNLfE">
            den 16 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-C9y8zM1Kb383LWqXrLpBDk">
            Förlust av de sista naturskogarna
          </p>
          <p xml:id="i-BqLfbCDtsfD2VkvSsk1A9P">
            Under det senaste seklet har stora arealer skog i olika delar
            av världen gått förlorade genom skövling och olämpliga skogsbruksmetoder.
            Att hugga ned en skog är i vissa fall att exploatera en icke-förnyelsebar
            resurs. En regnskog med all dess diversitet är inget man planterar
            och en gammelskog i Sverige tar det flera hundra år att återskapa.
          </p>
          <p xml:id="i-22xHvMEbF1ocDYxPVs5JGP">
            Positivt är dock att man mer och mer börjat uppmärksamma skogens
            många värden. I Costa Rica är en dollarturist som vill fotografera
            regnskog betydligt värdefullare än trädstammarna på virkesmarknaden.
            Bland annat av detta skäl är en stor del av Costa Ricas skog skyddad
            mot avverkning, däremot inte mot all användning, man arbetar under
            devisen Use it or lose it. Även i Sverige har skogen ett stort
            värde för turism, rekreation och friluftsliv. Skogen är också
            viktig som hemvist åt djur, växter, svampar och lavar och vi har
            ett ansvar i att förvalta denna biologiska mångfald till kommande
            generationer.
          </p>
          <p xml:id="i-MS8AAgDDQRQizAYvhFdroV">
            En splittrad skogspolitik
          </p>
          <p xml:id="i-WNqdzvKh8GJdGZZpwqZHBk">
            Den största skogsarealen är den som brukas, och så kommer det
            att förbli. Därför är det viktigt hur denna skog brukas. Målet
            är att bibehålla den biologiska mångfalden vilket inte endast
            kan ske genom statliga naturvårdsinköp och avsättning. Vi kan
            aldrig avsätta hälften av landets skog som reservat, och vill
            det inte heller. Många skogar kräver vissa ingrepp för att upprätthålla
            sina naturvärden. Det finns också skogsmetoder som fungerar på
            vissa marker utan artförluster.
          </p>
          <p xml:id="i-NAsphnqGrfL4fwqnZWh4aF">
            Det är olyckligt att skogsbruk och naturskydd ofta ses som separata
            områden. En samlad skogspolitik behövs för bibehållandet av den
            biologiska mångfalden i skogen. Vi når inte våra miljömål genom
            endera vägen utan måste ha en helhetssyn och samverkan. I kombination
            med ett hållbart brukande behöver vi skog som avsätts och helt
            undantas ekonomiska avkastningskrav. Båda dessa behövs om vi ska
            kunna bibehålla en biologisk mångfald. Små skyddade refugier i
            ett "ökenlandskap" är i värsta fall inte värda någonting eftersom
            de inte är tillräckliga för att hysa livskraftiga populationer.
          </p>
          <p xml:id="i-GUTupbApifiDp3fihoGZSv">
            I dag är ökad fragmentering ett minst lika stort problem som
            minskad yta av lämpliga habitat. Alltför isolerade populationer
            utan utbyte med andra är ofta dömda att gå under på sikt. Samtidigt
            kan små kärnor vara av avgörande betydelse för en arts fortlevnad.
            Vi behöver både stora sammanhängande ytor men även mindre områden
            i kombination med ett hänsynsfullt skogsbruk.
          </p>
          <p xml:id="i-MY8wU6F8zWW1fkuMvm45Lj">
            Fortfarande avverkas skyddsvärda skogar
          </p>
          <p xml:id="i-D2vGHnN6NwUUGdZhbr8MWr">
            Det saknas i dag en övergripande ekologisk landskapsplanering
            som går utanför ägogränser och ur ett ekologiskt perspektiv planerar
            för bevarandet av den biologiska mångfalden. Hänsyn måste tas
            till de specifika arterna, landskapskonfiguration, grad av fragmentering,
            nuvarande och potentiella naturvärden vid restaurering för att
            man ska kunna göra välavvägda bedömningar om vad som ska sparas
            samt vad som ska restaureras och vad som ska skötas. Detta måste
            ske över större arealer än de en ägare har. Skogsvårdsstyrelserna
            eller länsstyrelserna skulle kunna ha ett sådant ansvar.
          </p>
          <p xml:id="i-Xfz4ZT6dZsFeroioBFdg63">
            Kunskaperna är otillräckliga hos dem som avverkar. Skogsvårdsstyrelserna
            har otillräckliga medel för att besöka och inventera avverkningsanmälda
            skogar. De instrument skogsvårdsstyrelserna har att åstadkomma
            andra lösningar än avverkning utnyttjas därför inte. Skogsvårdsstyrelserna
            som tidigare har stått för upplysning, inventering och övervakning
            av det lokala skogsbruket har beskurits rejält sedan 1993. En
            följd av detta är att miljömålen i skogsbruket inte uppnås.
          </p>
          <p xml:id="i-55hf1GegFEGSbEgD4cdG9t">
            Ekonomin i att avverka väger oftast tyngre än ekonomin i andra
            brukningssätt, i alla fall för skogsbolagen som har tradition
            i att hugga skog, inte i att bedriva turism eller bruka skogen
            på annat sätt. Minskad biologisk mångfald har i dag inget pris,
            åtminstone inte i ett kort perspektiv. Det finns ett stort samhällsvärde
            i skogar för rekreation, turism, forskning och bevarande av arter.
            Detta värde omsätts sällan i ersättning till den som "äger" samhällstillgången.
          </p>
          <p xml:id="i-LS4JFbrv392Ygo5u51cShS">
            Staten har inte eller erbjuder inte småskogsägare ersättningsmark,
            eller tillräckligt fördelaktiga ekonomiska ersättningar som uppväger
            markägarens insats för den naturvårdshänsyn staten vill att denne
            ska ta. Här finns en himmelsvid skillnad i skogsbruket jämfört
            med jordbruket där det i dag ofta ger mer att producera naturvård
            än att producera mat.
          </p>
        </div>
        <div type="ipQuestion">
          <p xml:id="i-VJmFFr6PLBRii3f1zm39VR">
            Jag vill fråga statsrådet:
            <list rend="unordered">
              <item>
                1.Avser statsrådet att verka för ett ökat samarbete kring skogsfrågorna
                där naturvård och skogsbruk båda ses som nödvändiga medel för
                bevarandet av den biologiska mångfalden i skogen?
              </item>
              <item>
                2.Avser statsrådet att ta initiativ till att skogsvårdsstyrelserna
                alternativt länsstyrelserna får ett uppdrag i att ansvara för
                den ekologiska landskapsplaneringen?
              </item>
              <item>
                3.Avser statsrådet att utöka resurserna till skogsvårdsstyrelserna
                så att dessa kan öka kännedomen om befintliga naturvärden och
                därmed aktivt verka för ett ståndsortsanpassat och naturvårdsriktigt
                skogsbruk samt avvärja avverkning av värdefulla områden?
              </item>
              <item>
                4.Avser statsrådet att ställa krav på statliga skogsägare att
                i högre utsträckning arbeta med att erbjuda ersättningsmark för
                att kunna möjliggöra inlösen av naturvärdefull privatägd skog?
              </item>
              <item>
                5.Avser statsrådet att verka för bättre förutsättningar för mångbruk
                av våra skogar?
              </item>
            </list>
          </p>
        </div>
      </div>
    </body>
  </text>
</TEI>
