<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0017">
  <teiHeader>
    <fileDesc>
      <titleStmt>
        <title>USA:s hot om att använda kärnvapen mot Irak</title>
        <author>Ohly, Lars (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>USA:s hot om att använda kärnvapen mot Irak till utrikesminister Anna Lindh om USA:s hot om att använda kärnvapen mot Irak</title>
          <idno type="rdwebb">GQ1017</idno>
          <ref type="dokument_url_text">http://data.riksdagen.se/dokument/GQ1017/text</ref>
          <ref type="dokument_url_html">http://data.riksdagen.se/dokument/GQ1017</ref>
          <ref type="dokumentstatus_url_xml">http://data.riksdagen.se/dokumentstatus/GQ1017</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <persName>Lars Ohly</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8JHtzX8XgGkaEaeWWMuj3e" corresp="i-HpwkrkkrFd1MRPixHrr8q1">
          <date when="2002-10-25"/>
        </correspAction>
        <correspAction type="received" xml:id="i-F3uizASE7cJHDBu1PRcsTN" corresp="i-S7LcGmD5NuSMrFDW8LBeJ1">
          <date when="2002-10-30"/>
        </correspAction>
        <correspAction type="answered" xml:id="i-Qg9vxQyP6fvwjMS1MjshCr" corresp="i-S7LcGmD5NuSMrFDW8LBeJ1">
          <date when="2002-11-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-MYdFdCqBn4uuzbTR6sjfbc">
            Interpellation 2002/03:17 av Lars Ohly (v) till utrikesminister
            Anna Lindh om USA:s hot om att använda kärnvapen mot Irak
          </p>
        </div>
        <div type="ipqSubmissionInfo">
          <p xml:id="i-Q5SBQKjp7Q8nJsFwmr7JTg">
            den 25 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-D5sQU5XpRdPBSDEaRbux2u">
            Varje anfall eller hot om anfall med kärnvapen strider enligt
            ett enhälligt utslag av den internationella domstolen i Haag mot
            internationell lag. Den amerikanska försvarsledningen förklarar
            likafullt att man inte utesluter att USA använder kärnvapen vid
            ett anfall mot Irak. Detta uttalande är olagligt och strider dessutom
            mot upprepade förklaringar från USA:s representanter i FN:s säkerhetsråd
            att landet inte avser att använda kärnvapen mot länder som inte
            själva har kärnvapen.
          </p>
          <p xml:id="i-SDENdCPknM3bEUuQKYKerN">
            USA planerar förhoppningsvis inte att verkligen detonera kärnvapen
            i detta krig. Kärnvapen är militärt oanvändbara. Den amerikanska
            försvarsministerns hot förefaller oss uttrycka en brist på respekt
            för internationell lag och internationella avtal. Det vore önskvärt
            att den amerikanska presidenten tar avstånd från dessa uttalanden,
            vilka när det kommer till kritan också är skadliga för USA:s egna
            säkerhetsintressen. Om USA anser sig behöva hota med kärnvapen,
            hur mycket större anledning har då inte andra länder, med ofantligt
            lägre militär kapacitet, att anskaffa avskräckande kärnvapen.
            USA:s hot ökar risken för spridning av kärnvapen till allt fler
            länder och kanske terroristgrupper.
          </p>
          <p xml:id="i-9TSwN3EWY1BgzbmyYScwFj">
            I enlighet med den långsiktiga svenska politiken att arbeta för
            en kärnvapenfri värld bör den svenska regeringen i Förenta Nationerna
            och i direkta kontakter med amerikanska ledare protestera mot
            amerikanska administrationens hotelser om att använda kärnvapen.
          </p>
          <p xml:id="i-Gc7kn4o5dVGPjAvj8i9KR7">
            Irak disponerar för närvarande inte några kärnvapen. Därom tycks
            både experter och de politiska ledarna i USA och Storbritannien
            vara eniga. Det är mindre klart hur långt Irak kommit i arbetet
            med att tillverka kärnvapen. Att döma av uttalanden från oberoende
            experter finns i Irak kunskap och förmåga att inom några år tillverka
            ett begränsat antal kärnvapen, förutsatt att man får tillgång
            till plutonium eller vapenuran. Tillräckliga mängder för tillverkning
            av flera atombomber finns bara i de länder som själva har kärnvapen.
            Dessa länder torde för närvarande alla ha ett starkt intresse
            av att förhindra att Irak tillverkar kärnvapen. Efter ett anfall
            mot Irak är det möjligt att attityden i något av dessa länder
            ändras.
          </p>
          <p xml:id="i-7gVv3npsFWi9aHxtaTsUQw">
            Under Gulfkriget avfyrades missiler från Irak mot Israel. Ett
            syfte kan ha varit att provocera Israel till en motattack. Ett
            anfall mot Irak kan leda till ett nytt stort krig i Mellanöstern.
            Israel kan dras med och kan komma att använda sina kärnvapen.
            Ett mycket stort antal människor skulle dödas eller skadas av
            kärnvapenexplosionens direkta effekter. Ännu flera skulle dödas
            av strålningens sena effekter, av skadorna på miljön, av svält
            och epidemier i flyktingströmmar undan det förgiftade området.
          </p>
          <p xml:id="i-Y5LNr3tLyrodEb51RraqRV">
            Om USA:s avsikt är att avlägsna en brutal diktator som förtrycker
            sitt folk och hotar grannländerna med massförstörelsevapen kan
            ett amerikanskt angrepp med amerikanska massförstörelsevapen som
            främst drabbar Iraks undertryckta befolkning inte vara den rätta
            metoden.
          </p>
          <p xml:id="i-45d7iXo8ps4r5uTN7TJh9u">
            En sådan metod är inte bara illegal. Den drabbar också dem som
            man påstår sig vilja skydda.
          </p>
          <p xml:id="i-DXvrBbM9xcrUokEkyGMkZY">
            Alla kärnvapenländer måste uppfylla sina åtaganden att fullständigt
            avskaffa sina kärnvapen. Kärnvapenmonopolet är instabilt. Allt
            fler länder kommer att skaffa kärnvapen, om inte kärnvapenländerna
            själva tar sitt ansvar.
          </p>
          <p xml:id="i-BGabBEjF4KxAKbS1MMY5qN">
            Jag vill fråga utrikesministern:
          </p>
          <p xml:id="i-P1dJwzjjsVzgrJsFXeVDPV">
            Vad avser utrikesministern att göra i FN, EU och i andra internationella
            sammanhang för att förmå USA att dra tillbaka sitt hot om att
            använda kärnvapen mot Irak?
          </p>
        </div>
      </div>
    </body>
  </text>
</TEI>
