<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0381">
  <teiHeader>
    <fileDesc>
      <titleStmt>
        <title>personalförstärkningar i förskolan</title>
        <author>Tjernberg, Gunilla (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>personalförstärkningar i förskolan till statsrådet Lena Hallengren om personalförstärkningar i förskolan</title>
          <idno type="rdwebb">GQ10381</idno>
          <ref type="dokument_url_text">http://data.riksdagen.se/dokument/GQ10381/text</ref>
          <ref type="dokument_url_html">http://data.riksdagen.se/dokument/GQ10381</ref>
          <ref type="dokumentstatus_url_xml">http://data.riksdagen.se/dokumentstatus/GQ10381</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4htYS85JpBwxyYZ32aVtBc</idno>
            <persName>Gunilla Tjernberg</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-XxDeMHMDrwNm46ptNyBA99" corresp="i-4htYS85JpBwxyYZ32aVtBc">
          <date when="2003-05-12"/>
        </correspAction>
        <correspAction type="received" xml:id="i-MsiLBxHHu5aCQcLfzf94um">
          <date when="2003-05-12"/>
        </correspAction>
        <correspAction type="answered" xml:id="i-JUv1ALpz1VKjJZ4tT8Usan">
          <date when="2003-05-26"/>
        </correspAction>
        <correspAction type="answered" xml:id="i-4ABR77KGQVd9dZfwgnXtnw">
          <date when="2003-05-26"/>
        </correspAction>
        <correspAction type="received" xml:id="i-8WQiPquNXGVnfDrefjQ8kn" corresp="i-HxcQkHC9fDSzkJWgvdhDEF">
          <date when="2003-05-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-44QvFLHUrzEY11wuKBir3p">
            Interpellation 2002/03:381 av Gunilla Tjernberg (kd) till statsrådet
            Lena Hallengren om personalförstärkningar i förskolan
          </p>
        </div>
        <div type="ipqSubmissionInfo">
          <p xml:id="i-Nc2op93624X1pwBMGFxjXt">
            den 12 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Rn47wrYzB4dBQe6WNNqjpt">
            Under valrörelsen sommaren 2002 presenterade Socialdemokraterna
            rapporten Barnen främst @ Klara besked från socialdemokraterna
            om förskolans kvalitet och barnfamiljernas ekonomi. I denna rapport
            presenterades ett kvalitetsprogram för förskolan som skulle genomföras
            efter valet. Bland annat utlovades minskade barngrupper och resurser
            till 6 000 nya förskollärare, barnskötare och annan personal i
            förskolan.
          </p>
          <p xml:id="i-4ZxXUQHDpD82r8yPJ3afgA">
            Besvikelsen var därför stor bland såväl föräldrar som förskolepersonal
            när regeringen presenterade budgeten för 2003 utan att någon av
            de utlovade kvalitetssatsningarna fanns med. Det ansvariga statsrådet
            Lena Hallengren försökte dock lugna alla missnöjda väljare och
            i budgetdebatten den 12 december 2002 sade hon "vi har gjort stora
            satsningar på mer personal i skolan. Nu är det förskolans tur."
            I en interpellationsdebatt i februari 2003 sade hon vidare att
            "jag som ansvarig minister vill göra kvalitetsfrågorna inom förskolan
            till ett av mina viktigaste områden för reformer och utvecklingsarbete
            under den kommande mandatperioden. @ @ @ En av regeringens viktigaste
            satsningar när det gäller förskolan är nu att uppfylla vallöftet
            om ett statligt bidrag till kommunerna för att kunna anställa
            6 000 förskollärare, barnskötare och annan personal i förskolan".
          </p>
          <p xml:id="i-MvqqbHfcbV9yQVboupzELL">
            För några veckor sedan presenterade regeringen sin vårproposition
            med budgeten för de kommande åren. Inte heller nu nämns något
            om 6 000 fler anställda inom förskolan. Den enda förändring som
            sker är att maxtaxan inom barnomsorgen höjs. Föräldrarna ska betala
            mer utan att kvaliteten förbättras. Kommunerna får nämligen inte
            behålla de extra resurserna för att använda för kvalitetssatsningar
            utan de dras in till statskassan. Regeringens utlovade kvalitetsprogram
            verkar vara långt borta. De "klara beskeden om förskolans kvalitet"
            är glömda.
          </p>
          <p xml:id="i-55e6kNp9cLSxyiYvegkjBt">
            Regeringen klamrar sig i stället fast vid Skolverkets rapport
            om konsekvenserna av maxtaxan som presenterades i mars i år. Rapporten
            visar att kvaliteten i förskolan inte försämrats sedan maxtaxan
            infördes. Med utgångspunkt i detta säger regeringen stolt i vårpropositionen
            "kvaliteten har upprätthållits i förskolan". Även om man accepterar
            rapportens något tveksamma resultat kan man fråga sig om detta
            är något för regeringen att vara stolt över. Att kvaliteten inte
            blivit sämre det senaste året säger ju egentligen ingenting eftersom
            kvaliteten var dålig redan från början. För ett år sedan skrev
            Skolverket i en rapport att gruppstorlekarna ökat kraftigt i förskolan
            och att grupperna då var betydligt större än vad som är lämpligt
            enligt forskningen. Att situationen sedan dess inte blivit ännu
            sämre kan väl knappast betraktas som att regeringen lyckats.
          </p>
          <p xml:id="i-MWRY7EQNVgxdXaiMD26h1E">
            Statsrådet Lena Hallengren har lovat att kvaliteten i förskolan
            ska vara en av hennes mest prioriterade frågor. Snart har ett
            riksdagsår gått och än har inga kvalitetssatsningar gjorts. Under
            tiden går tusentals barn genom förskolan i stora barngrupper med
            lite personal.
          </p>
          <p xml:id="i-JnyH2xdHMhT19cwrwPSvou">
            Jag vill därför fråga statsrådet på vilket sätt hon kommer att
            arbeta för att förverkliga regeringens vallöften om förbättrad
            kvalitet i förskolan när det inte heller 2004 blir någon satsning
            på mer personal i förskolan.
          </p>
        </div>
      </div>
    </body>
  </text>
</TEI>
