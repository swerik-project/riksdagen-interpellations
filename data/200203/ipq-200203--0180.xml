<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0180">
  <teiHeader>
    <fileDesc>
      <titleStmt>
        <title>fri- och rättigheter för flickor från så kallade hederskulturer</title>
        <author>de Pourbaix-Lundin, Marietta (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>fri- och rättigheter för flickor från så kallade hederskulturer till statsrådet Mona Sahlin om fri- och rättigheter för flickor från så kallade hederskulturer</title>
          <idno type="rdwebb">GQ10180</idno>
          <ref type="dokument_url_text">http://data.riksdagen.se/dokument/GQ10180/text</ref>
          <ref type="dokument_url_html">http://data.riksdagen.se/dokument/GQ10180</ref>
          <ref type="dokumentstatus_url_xml">http://data.riksdagen.se/dokumentstatus/GQ10180</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Kt7koTgzUZUA9ovNXYdWj</idno>
            <persName>Marietta de Pourbaix-Lundin</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GW2bSnSNAecPmDKqTkEmqL" corresp="i-9Kt7koTgzUZUA9ovNXYdWj">
          <date when="2003-02-11"/>
        </correspAction>
        <correspAction type="received" xml:id="i-RmfrkEVdxGmmsf4hg1EJEk">
          <date when="2003-02-12"/>
        </correspAction>
        <correspAction type="answered" xml:id="i-H6qYY6sFomHJntRw2qLQb1">
          <date when="2003-02-18"/>
        </correspAction>
        <correspAction type="received" xml:id="i-TUnmixwiQdvzv1K2smShtP" corresp="i-GFJcxAB9fyzG2VN1HakscJ">
          <date when="2003-02-12"/>
        </correspAction>
        <correspAction type="answered" xml:id="i-DnqoJdfGLPLMshVw8sqcYq" corresp="i-GFJcxAB9fyzG2VN1HakscJ">
          <date when="2003-02-18"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Jab6qBagQTqJCEE1tdS3Ao">
            Interpellation 2002/03:180 av Marietta de Pourbaix-Lundin (m)
            till statsrådet Mona Sahlin om fri- och rättigheter för flickor
            från så kallade hederskulturer
          </p>
        </div>
        <div type="ipqSubmissionInfo">
          <p xml:id="i-B5onoUUcDd9sWnk9BR4Ujp">
            den 11 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3ek8LdHgeDKgCqoadpsmrs">
            Ett stort antal flickor med rötter i så kallade hederskulturer
            utsätts för psykiskt eller fysiskt våld eller hot om våld av den
            egna familjen och den egna släkten. Många av dem löper risk att
            bli bortgifta mot sin vilja. Många har sökt stöd och hjälp från
            olika myndigheter, men bara ett fåtal har fått skyddat boende
            och hjälp med polisanmälan.
          </p>
          <p xml:id="i-CYLrg1xbv85wjuKbLS1UZH">
            I någon sorts allmän välvilja och förmodligen på grund av ett
            stort mått av naivitet har problemen för dessa utsatta flickor
            sopats under mattan. Den svenska lagstiftningen utgår i huvudsak
            från svenska förhållanden för att skapa bra villkor för barnen
            och ungdomarna i deras familjer. Denna lagstiftning fungerar dock
            dåligt i de fall där det är familjen eller släkten som utsätter
            flickor för våld eller hot om våld.
          </p>
          <p xml:id="i-8Vuo4Zop3LtLFTbnvLbTLY">
            Flickornas kontakter med skolan, socialtjänsten och polisen när
            de behöver hjälp har många gånger misslyckats då deras situation
            inte tas på allvar. Rapporter har dessutom visat att socialtjänsten
            i många fall avstår från att agera eftersom de inte vill förvärra
            flickornas situation. Om till exempel en flicka under 18 år kontaktar
            socialtjänsten för att få hjälp måste hon räkna med att föräldrarna
            kontaktas. Socialtjänsten arbetar familjeinriktat och socialsekreterarna
            har ibland problem med att bedöma hotbildens allvar. En utredning
            startas, föräldrarna kontaktas och därmed kan flickans situation
            kraftigt försvåras och förvärras. Många gånger läggs ett för stort
            ansvar på flickan själv att bevisa övergrepp, hot och våld.
          </p>
          <p xml:id="i-3zSweAH8rNyr4wpE4ukCft">
            Många lärare och annan skolpersonal saknar i dag kunskaper om
            olika kulturers syn på ungdomars och särskilt flickors levnadsvillkor.
            En nyckelfråga är därför skolpersonalens förhållningssätt, kunskaper
            och kompetens när det gäller att hantera dessa frågor. Detsamma
            gäller för polis och domstolsväsendet.
          </p>
        </div>
        <div type="ipQuestion">
          <p xml:id="i-NPDHpSTBR6jFQpuQ6jjPgu">
            Kvinnojourer och tjejjourer kan ibland erbjuda skyddat boende
            för flickor över 18 år. Många kvinno- och tjejjourer anser sig
            dock inte ha resurser för att ta hand om minderåriga flickor eftersom
            de kan vara särskilt resurskrävande. Insatser för flickor som
            akut behöver skyddas mot sina familjer måste snarast utvecklas.
            När det gäller flickor under 18 år bör kollektiva boendeformer
            utvecklas. De lägenheter som kvinnojourerna förfogar över avsedda
            för skyddat boende är för få.
            <list rend="unordered">
              <item>
                1. Vilka åtgärder avser statsrådet att vidta för att säkerställa
                ökad kunskap och kompetens om olika invandrarkulturer och invandrarungdomars
                levnadsvillkor inom bland annat socialtjänsten, skolan, polisen
                och rättsväsendet i övrigt?
              </item>
              <item>
                2. Vilka åtgärder avser statsrådet att vidta för att säkerställa
                att det svenska samhället konsekvent och entydigt upprätthåller
                och försvarar mänskliga fri- och rättigheter och mäns och kvinnors
                lika värde också när det gäller flickor och kvinnor med ursprung
                i så kallade hederskulturer?
              </item>
              <item>
                3. Vilka åtgärder avser statsrådet att vidta för att få fram
                statliga medel för att skyddat boende ska kunna anordnas länsvis?
              </item>
            </list>
          </p>
        </div>
      </div>
    </body>
  </text>
</TEI>
