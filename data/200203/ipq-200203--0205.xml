<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0205">
  <teiHeader>
    <fileDesc>
      <titleStmt>
        <title>skydd av norra Irak/irakiska Kurdistan</title>
        <author>Hoffmann, Ulla (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>skydd av norra Irak/irakiska Kurdistan till utrikesminister Anna Lindh om skydd av norra Irak/irakiska Kurdistan</title>
          <idno type="rdwebb">GQ10205</idno>
          <ref type="dokument_url_text">http://data.riksdagen.se/dokument/GQ10205/text</ref>
          <ref type="dokument_url_html">http://data.riksdagen.se/dokument/GQ10205</ref>
          <ref type="dokumentstatus_url_xml">http://data.riksdagen.se/dokumentstatus/GQ10205</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LB9Tn6B1RXiAHZEWEK1hYC</idno>
            <persName>Ulla Hoffmann</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>Jan O Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-J5ZAygMpNu8NwDZiGzmWVS" corresp="i-LB9Tn6B1RXiAHZEWEK1hYC">
          <date when="2003-02-25"/>
        </correspAction>
        <correspAction type="received" xml:id="i-xvbKCgaGmBM3C6EKvBqj7">
          <date when="2003-03-03"/>
        </correspAction>
        <correspAction type="answered" xml:id="i-PWCBkU2hfwwGb4dcXc7J2N">
          <date when="2003-04-04"/>
        </correspAction>
        <correspAction type="received" xml:id="i-LWXPjnGJcjfTgQJDwPbFrY" corresp="i-S7LcGmD5NuSMrFDW8LBeJ1">
          <date when="2003-03-03"/>
        </correspAction>
        <correspAction type="answered" xml:id="i-F9818PBmecqWXT1H3dxiyj" corresp="i-3MwbJPjHpsScrukDj5ohhN">
          <date when="2003-04-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RL52k6RLtYTmZV3CJo3Jhe">
            Interpellation 2002/03:205 av Ulla Hoffmann (v) till utrikesminister
            Anna Lindh om skydd av norra Irak/irakiska Kurdistan
          </p>
        </div>
        <div type="ipqSubmissionInfo">
          <p xml:id="i-RQkobt15ai1Ky3NJJiEf7D">
            den 25 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PoDFf7fKsBfc5BniVRpdkr">
            I över tio år har kurderna i norra Irak/irakiska Kurdistan till
            följd av de flygförbudszoner som USA införde, över irakiskt territorium
            efter Gulfkriget, kunnat etablera ett lokalt självstyre utan inblandning
            från Saddam Husseins regim. I området har, trots en stark traditionalism,
            moderna och demokratiska strömningar börjat göra sig gällande.
            Gamla motsättningar mellan de två stora politiska organisationerna
            KDP och PUK är på väg att övervinnas. Man har börjat samarbeta
            i parlamentet och på andra nivåer i samhället. En ny enighet har
            vunnits. Grannländerna har genom hela den kurdiska historien försökt
            att spekulera i kurdernas oenighet. I dag har en ny enighet bland
            kurderna i norra Irak/irakiska Kurdistan uppnåtts. Man planerar
            att hålla nya val.
          </p>
          <p xml:id="i-J8avn3T8HZLzmUnrBHw4e4">
            Saddam Husseins regim har dock hela tiden utgjort ett hot. Kurderna
            har erfarenhet av vad Saddams regim kan göra gentemot kurderna.
            Man har fortfarande Halabja, där 5 000 kurder gasades ihjäl, i
            färskt minne.
          </p>
          <p xml:id="i-NanhXqMNzddsBJLZHCemCS">
            En stor del av de kurdiska områdena i norra Irak ligger utanför
            flygförbudszonen. Där bedriver Saddam Husseins regim en hänsynslös
            arabiseringspolitik. De som flyttar från övriga Irak till denna
            del av irakiska Kurdistan får generösa bidrag från regimen, medan
            kurderna i området diskrimineras och förföljs. Resultatet har
            blivit en flyktingström från de kurdiska områdena som ligger utanför
            flygförbudszonen till den flygskyddade kurdiska regionalregeringens
            område.
          </p>
          <p xml:id="i-7PKfoCq6p4JZfoXTjDpf91">
            Nära gränsen på det område som styrs av den kurdiska regionalregeringen
            finns i dag stora och tätbefolkade flyktingläger. Dessa flyktingläger
            torde bli de första som angrips i den händelse irakiska trupper
            skulle gå till angrepp mot norra Irak/irakiska Kurdistan. De skulle
            utgöra, som någon uttryckt det, ett "idealiskt militärt mål" @
            inte minst för gasangrepp. Det handlar om "rena" kurdiska områden,
            det vill säga områden där endast kurder lever.
          </p>
          <p xml:id="i-KAfwRYn3f1Z6sDGMDZv6Lj">
            Det är högst troligt att den kurdiska befolkningen i norra Irak/irakiska
            Kurdistan kommer att bli ett av de områden Saddam Hussein angriper
            i den händelse USA @ med eller utan säkerhetsrådets sanktion @
            angriper Bagdad eller någon annan del av Irak. Kurderna i norra
            Irak/irakiska Kurdistan blir därmed Saddams gisslan i händelse
            av ett sådant angrepp. Det finns alltså stor risk för att Kurdistan
            blir den blodigaste krigsskådeplatsen i ett angrepp på Irak. Att
            detta scenario är giltigt och fullt tänkbart är att de irakiska
            trupper som hela tiden finns vid den gräns som flygförbudszonen
            utgör har försetts med gasmasker och annan skyddsutrustning. Befolkningen
            i norra Irak/irakiska Kurdistan har inte försetts med sådan utrustning.
            Två ledamöter av brittiska parlamentet Michael Conaughty och Bob
            Spink, som nyligen besökt norra Irak/irakiska Kurdistan, förklarar
            att "de allierade säger att (den irakiska) regimen har kemiska
            vapen, men ingenting har gjorts för att förse folket i Kurdistan
            med något försvar".
          </p>
          <p xml:id="i-HXyjX92ks1F3HeCgVaKjSA">
            FN, dess medlemsländer och säkerhetsråd har länge känt till vad
            Saddam Husseins regim är i stånd till. Kurderna vet även vad USA
            kan vara i stånd till. USA förhindrade i sin egenskap av medlem
            av säkerhetsrådet en FN-resolution som fördömde Irak för massakrerna
            i Halabja. Orsaken till det amerikanska agerandet var att USA
            då var Iraks bundsförvant i kriget mot Iran. Det som styrt USA:s
            politik har knappast varit humanitet och försvar av mänskliga
            rättigheter utan egenintresset. Denna hållning torde även i dag
            styra USA:s politik när det gäller Irak.
          </p>
          <p xml:id="i-52LRbDHRfmkE8EMG6FLtxW">
            I denna situation borde det vara Sveriges uppgift att kräva att
            säkerhetsrådet när det gäller norra Irak/irakiska Kurdistan etablerar
            ett skyddssystem, eller åtminstone ser till att gasmasker och
            annan skyddsutrustning delas ut i kurdiska områden.
          </p>
          <p xml:id="i-T37ByqNgV6SgnXiETJXssd">
            USA hotar i dag med krig mot Irak. USA vill öppna en front i
            norra Irak. Man har under de senaste dagarna diskuterat och kommit
            överens om Turkiets pris för att USA ska få använda turkiskt område
            för ett angrepp på Irak genom landets kurdiska områden. Turkiet
            ska erhålla 35 miljarder dollar i bistånd och 90 miljarder dollar
            i så kallade mjuka lån. Det har länge funnits uppgifter om att
            USA kommer att godta en turkisk ockupation av de kurdiska delarna
            av Irak. Särskilt intressant för Turkiet skulle i så fall vara
            den del av norra Irak/irakiska Kurdistan som ligger utanför flygförbudszonen
            och närmast den turkiska gränsen, det oljerika Kirkukområdet.
          </p>
          <p xml:id="i-YCUrrcqZGDLRvh5qhvr2vN">
            Den 25 februari tillkännagav Turkiets utrikesminister Yasar Yakis
            att Turkiet avser att ockupera norra Irak/irakiska Kurdistan för
            att hejda de irakiska kurderna att etablera en oberoende stat
            som kan inspirera turkiska kurder att återuppta en revolt mot
            Ankara och för att förhindra irakkurdiska styrkor att ta kontrollen
            över det oljerika Kirkuk och Mosul. Turkiet kräver dessutom att
            man ska få ha dubbelt så många soldater i området som USA. Man
            kräver också att de turkiska soldaterna inte ska stå under amerikanskt
            befäl. Det är inte alls svårt att utifrån dessa överenskommelser
            och de krav Turkiet ställt föreställa sig vad som kan komma utspela
            sig i form av folkrättsstridiga annekteringar och brott mot mänskliga
            rättigheter i den händelse ett krig utbryter i norra Irak/irakiska
            Kurdistan.
          </p>
          <p xml:id="i-H47jbgFaigT341F6YDj8Eo">
            Om krigshotet övergår i öppet krig kommer detta att innebära
            en humanitär katastrof av enorma mått i Mellanöstern. Inte bara
            Iraks folk kommer att drabbas. Alla Iraks grannländer kommer att
            påverkas av de stora flyktingströmmar som följer i spåren av kriget.
            Den kurdiska befolkningen i norra Irak, som varit utsatt för kriget
            och dess följder, vill gärna bli av med Saddam Hussein. Dock inte
            till priset av ett nytt krig. I dag är världssamfundet inte berett
            på ett krigs humanitära följder i Mellanöstern. Detta har allvarligt
            försummats.
          </p>
          <p xml:id="i-Yc4fjAJfUkXSe9n7U1iK7T">
            Insatser måste göras för den händelse USA och Storbritannien
            går till angrepp mot Irak.
          </p>
          <p xml:id="i-Ah1ayJv8hqsH4de898d8BY">
            Jag vill fråga utrikesminister Anna Lindh:
          </p>
          <p xml:id="i-PNy3dxgRNSo2mMaxS5fHUB">
            Vad avser ministern att göra för att förhindra en humanitär katastrof
            i Mellanöstern?
          </p>
          <p xml:id="i-FyVqfTsELv1Cjgmz2VS8cz">
            Vilka initiativ avser ministern att ta för att EU, FN och andra
            internationella hjälporganisationer snabbt förser befolkningen
            i norra Irak/irakiska Kurdistan med gasmasker eller annan nödvändig
            skyddsutrustning?
          </p>
          <p xml:id="i-5Z5JQn5afsyhkpe9C2kHnv">
            Vilka initiativ avser ministern att ta i EU, FN och andra internationella
            sammanhang för att hantera de flyktingströmmar som kommer att
            följa i spåren av ett krig i Mellanöstern?
          </p>
        </div>
      </div>
    </body>
  </text>
</TEI>
