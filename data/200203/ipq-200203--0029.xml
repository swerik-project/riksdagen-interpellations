<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0029">
  <teiHeader>
    <fileDesc>
      <titleStmt>
        <title>graffiti - ungdomskultur</title>
        <author>Sellén, Birgitta (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>graffiti - ungdomskultur till statsrådet Lena Hallengren om graffiti - ungdomskultur</title>
          <idno type="rdwebb">GQ1029</idno>
          <ref type="dokument_url_text">http://data.riksdagen.se/dokument/GQ1029/text</ref>
          <ref type="dokument_url_html">http://data.riksdagen.se/dokument/GQ1029</ref>
          <ref type="dokumentstatus_url_xml">http://data.riksdagen.se/dokumentstatus/GQ1029</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KktUCXax2JFL3tqFqQN9oq</idno>
            <persName>Birgitta Sellén</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-LsagLafvVPV9tWRZWoTmcz" corresp="i-KktUCXax2JFL3tqFqQN9oq">
          <date when="2002-11-11"/>
        </correspAction>
        <correspAction type="answered" xml:id="i-A4RkdKXC2HpdioNrJL7XuG">
          <date when="2002-11-22"/>
        </correspAction>
        <correspAction type="received" xml:id="i-PprPPuCg7uAGQeL1U5D24z" corresp="i-HxcQkHC9fDSzkJWgvdhDEF">
          <date when="2002-11-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-56joNYN8bJxgMTLKVSmH3Y">
            Interpellation 2002/03:29 av Birgitta Sellén (c) till statsrådet
            Lena Hallengren om graffiti @ ungdomskultur
          </p>
        </div>
        <div type="ipqSubmissionInfo">
          <p xml:id="i-9Cy3igKsjdr7SXS5aKJyDT">
            den 11 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-16si6Umy6C1pLGwv16C4iC">
            Dagens ungdomskultur ser helt annorlunda ut än gårdagens. Och
            morgondagens ungdomskultur kommer att se helt annorlunda ut än
            dagens. Varje generation måste ges utrymme att skapa sin vision,
            sitt innehåll och sina former. Det går inte att ärva från en generation
            till en annan. Jag anser att den traditionella svenska kulturpolitiken
            är i dag på sin höjd anpassad till de äldre generationernas ideologi,
            livsvärden och preferenser men överensstämmer dåligt med ungdomars
            värderingar.
          </p>
          <p xml:id="i-NwiASSi2N7zWVEKxV6YzBa">
            Vuxna genomför ofta kultursatsningar för att "fånga upp ungdomar
            på fallrepet", ge dem alternativ till "tramsaktiviteter" och erbjuda
            dem något "vettigt" att göra eller "ge ungdomar självförtroende".
            Den unga kulturen reduceras till "en förebyggande insats". Tyvärr
            vet vi att ungdomskultur sällan får finnas till bara för sin egen
            skull. För att unga ska få resurser att genomföra något eget krävs
            det ofta ett syfte, helst mot något som till exempel våld eller
            droger eller rasism.
          </p>
          <p xml:id="i-4GfopvgktUagsbAFXCGKe8">
            För mig är det en självklarhet att ung kultur ska vara för unga,
            av unga och med unga. Kulturen ska ske på ungdomars egna villkor
            och oberoende av vuxnas ambitioner. I debatten om ung kultur,
            hur ung kultur ska kunna lyftas fram och utvecklas, fokuserar
            vi ofta på pengar. Visst är pengarna viktiga, men än viktigare
            är det att vuxna vågar släppa fram ungas idéer och att inte bromsa
            upp ungdomar genom att förmedla en attityd där allt verkar omöjligt.
            Ungdomar har egna idéer och vill något eget. Därför är det viktigt
            att inte degradera ungdomar till rollen som deltagare i olika
            kulturprojekt utan i stället se till att de har rollen som initiativtagare.
          </p>
          <p xml:id="i-5knk85MJGLwVDjEJEaD9hs">
            Det är en viktig ungdomspolitisk uppgift att skapa ett ökat utrymme
            för ungdomars eget skapande och för ung kultur. Av landets 289
            kommuner har bara 46 ett centralt eller kommunövergripande mål-
            och strategidokument för det ungdomspolitiska arbetet i kommunen.
            Detta redovisar Ungdomsstyrelsen i sin rapport Ung 2002. I samma
            rapport redovisar de också hur olika delmål i den nationella ungdomspolitiken
            är uppfyllda. Delmål 24 "Ungdomars möjligheter till deltagande
            i kulturlivet och till kulturupplevelser samt till eget skapande"
            finns dock inte redovisat.
          </p>
          <p xml:id="i-2GEFN38qJxcDpNB7DgtMYU">
            Ungdomsstyrelsens generaldirektör Leif Linde sade med anledning
            av rapporten Ung 2002 @ andra årets uppföljning av den nationella
            ungdomspolitiken att det krävs krafttag från regering och myndigheter
            om alla mål i den nationella ungdomspolitiken ska uppnås.
          </p>
          <p xml:id="i-8wBxUiEwGaC43deYn4uPmf">
            Graffiti
          </p>
          <p xml:id="i-9xX8NWMArhgz3gKCWPMn9B">
            Debatten om graffitins vara eller icke vara har rasat och många
            vuxna gör sitt bästa att stänga ute graffitin. Graffitins motståndare
            hävdar att graffiti är inkörsporten till kriminalitet och ska
            bekämpas med alla medel medan graffitins förespråkare anser att
            det är svårt att lagstifta bort en ungdomskultur. Vad vi än anser
            om graffiti så är den här för att stanna och frågan är hur vi
            dels kan låta graffitin växa utan inslag av skadegörelse, dels
            hur vi kommer tillrätta med klotter.
          </p>
          <p xml:id="i-5kYb9D4ft8J85XJwqXdDGS">
            I Stockholm har kommunen tagit ett klart ställningstagande mot
            graffiti. Detta eftersom kommunen vill bekämpa klottret. Frågan
            är om klotter och graffiti är samma sak. I Stockholm gjordes en
            graffitiutställning, Sthlm underground. Med utställningen ville
            utställningskuratorn visa graffiti @ som konstform @ på laglig
            väg. Utställningen fick dock stängas efter bara några dagar eftersom
            kommunen förbjöd utställningen.
          </p>
          <p xml:id="i-BJwDyU64WVm4iwdrSWagiW">
            I Brygge har de arbetat på ett annat sätt för att komma tillrätta
            med klotter och graffiti. I stället för att bara se till skadegörelsen
            så fokuserade de sig på graffiti som konst. Och genom att ändra
            synsätt var de också tvungna att lösa problemet ur ett annat perspektiv.
            De införde lagliga graffitiväggar, belgiska järnvägen donerade
            gamla godsvagnar att försköna, de arrangerade särskilda graffiti-workshops
            och graffitimålarna fick visa upp sin konst och måla inför publik.
            Det har nu gått så långt att folk till och med och beställer målningar.
            Brygges graffitiprojekt Gran n A´rt har belönats med EU:s pris
            för bästa brottsförebyggande åtgärder. Brygge visar tydligt att
            det finns andra vägar att gå för att komma tillrätta med graffiti
            och klotter.
          </p>
          <p xml:id="i-4ax97uppkGJokBiyFafJZi">
            Jag vill härmed fråga ungdomsminstern följande:
          </p>
          <p xml:id="i-PN3LU2a9KsiwfaDHbgdq2P">
            Vilka åtgärder tänker ministern vidta för att bättre möta unga
            i deras egen kultur?
          </p>
          <p xml:id="i-JVDChMWxt8tYqZgqbVy4w7">
            Hur avser ministern att verka för att bättre ta tillvara det
            positiva med graffiti?
          </p>
          <p xml:id="i-QXURD4v3k3cFhTAPuJytL5">
            Vilka åtgärder avser ministern att vidta för att komma tillrätta
            med det ökade klottret?
          </p>
        </div>
      </div>
    </body>
  </text>
</TEI>
