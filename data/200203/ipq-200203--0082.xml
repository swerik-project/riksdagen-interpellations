<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0082">
  <teiHeader>
    <fileDesc>
      <titleStmt>
        <title>proffsboxning</title>
        <author>Sellén, Birgitta (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>proffsboxning till statsrådet Mona Sahlin om proffsboxning</title>
          <idno type="rdwebb">GQ1082</idno>
          <ref type="dokument_url_text">http://data.riksdagen.se/dokument/GQ1082/text</ref>
          <ref type="dokument_url_html">http://data.riksdagen.se/dokument/GQ1082</ref>
          <ref type="dokumentstatus_url_xml">http://data.riksdagen.se/dokumentstatus/GQ1082</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KktUCXax2JFL3tqFqQN9oq</idno>
            <persName>Birgitta Sellén</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-G65C9MjLRtByezeyakA3AN" corresp="i-KktUCXax2JFL3tqFqQN9oq">
          <date when="2002-12-06"/>
        </correspAction>
        <correspAction type="answered" xml:id="i-8L485Ue8aDUvm2PSztegKF">
          <date when="2003-01-21"/>
        </correspAction>
        <correspAction type="received" xml:id="i-Ma3QF6XqChgK1bfLGNiduG" corresp="i-GFJcxAB9fyzG2VN1HakscJ">
          <date when="2002-12-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Wn1zAbqEvYnD47W6qqxHiU">
            Interpellation 2002/03:82 av Birgitta Sellén (c) till statsrådet
            Mona Sahlin om proffsboxning
          </p>
        </div>
        <div type="ipqSubmissionInfo">
          <p xml:id="i-R7c2VPWpg7XaxWnPvrxiqT">
            den 6 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FUZatS22edrijobwANApuK">
            När beslutet om ett förbud mot proffsboxning togs 1969 var argumenten
            bland annat följande:
            <list rend="unordered">
              <item>
                Hälsorisker
              </item>
              <item>
                Förråande inverkan
              </item>
              <item>
                Osunda ekonomiska intressen
              </item>
            </list>
          </p>
          <p xml:id="i-3vwThURbTMmxwbz31fFT1M">
            Av dessa argument anser jag att argumentet om att det föreligger
            hälsorisker fortfarande är aktuellt. Likaså att proffsboxning
            har en förråande inverkan.
          </p>
          <p xml:id="i-BHeMiNwvxALdq4FoRARzhh">
            I samhället kan vi i dag följa det ökade våldet. Människor slås
            ned och sparkas på och knivar och andra tillhyggen används mot
            försvarslösa offer. Med tanke på det så anser jag att proffsboxning,
            som kan ses på TV i princip hela dygnet liksom våld i filmer,
            är en bidragande orsak till det förråande våldet i samhället
          </p>
          <p xml:id="i-XBp3Ti5BAmL9F76HBeNMKG">
            Hälsoriskerna är i dag lika stora som när förbudet togs 1969.
            Nyligen har en boxare avlidit i samband med en boxningsmatch.
            Vår egen Armand Krajnc blev så skadad när han gick en proffsboxningsmatch
            för en tid sedan så läkare anser att han bör sluta boxas. Trots
            läkares avrådan från fortsatt boxning så säger Armand Krajnc att
            han ska fortsätta boxas. Hur kommer det att påverka hans hälsa
            i framtiden?
          </p>
          <p xml:id="i-HBm7CgSVR8sezbCbM7XACC">
            I samband med att Paolo Roberto gick en match i proffsboxning
            på Åland, så sade idrottsministern att hon är positiv till att
            tillåta proffsboxning i Sverige. På vilka grunder vilar det yttrandet?
            Är det rent personligt att ministern tycker om att se på proffsboxning?
            Det kan knappast vara för att ministern anser att det inte finns
            hälsorisker med proffsboxning.
          </p>
          <p xml:id="i-Ak5g8rdFhJQmRFe6DwK5qH">
            Jag är väl medveten om att skaderisker även finns i andra sporter,
            men de försöker skydda sina kroppar. En hockeyspelare till exempel
            har skydd på huvudet och även andra platser på kroppen. En slalomåkare
            använder hjälm, men en proffsboxare som slår med väldig kraft
            mot huvudet har ingen hjälm. Om proffsboxning ska tillåtas så
            anser jag att reglerna måste göras om. Dels bör hjälm vara obligatorisk
            vid proffsboxning, likaväl som det är det vid amatörboxning. Dessutom
            är det märkligt att man får poäng för att slå ned en motståndare.
            Det ger märkliga signaler att man premieras när man slår ned någon.
          </p>
          <p xml:id="i-KtpeJs8J74hyeBc1vTWuX">
            En utredning om kampsporter pågår just nu som en följd av ett
            beslut i kulturutskottet. När idrottsministern går ut i medierna
            och säger att hon är positiv till proffsboxning och att den bör
            tillåtas i Sverige så finns det en risk att det påverkar utredningen,
            vilket i så fall är ytterst olyckligt.
          </p>
        </div>
        <div type="ipQuestion">
          <p xml:id="i-75x61f6rii76Jj1N3Jfi9j">
            Mot bakgrund av ovanstående vill jag fråga idrottsministern:
            <list rend="unordered">
              <item>
                1. Vilka åtgärder kommer idrottsministern att vidta för att minska
                skaderisken om proffsboxning blir tillåten i Sverige?
              </item>
              <item>
                2. Är idrottsministern beredd att ta initiativ till en översyn
                av reglerna i proffsboxningen om den blir tillåten i Sverige?
              </item>
            </list>
          </p>
        </div>
      </div>
    </body>
  </text>
</TEI>
