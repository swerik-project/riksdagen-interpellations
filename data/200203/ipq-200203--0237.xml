<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0237">
  <teiHeader>
    <fileDesc>
      <titleStmt>
        <title>vägen som tillväxtfaktor i Västra Götaland och i Bohuslän</title>
        <author>René, Inger (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>vägen som tillväxtfaktor i Västra Götaland och i Bohuslän till statsrådet Ulrica Messing om vägen som tillväxtfaktor i Västra Götaland och i Bohuslän</title>
          <idno type="rdwebb">GQ10237</idno>
          <ref type="dokument_url_text">http://data.riksdagen.se/dokument/GQ10237/text</ref>
          <ref type="dokument_url_html">http://data.riksdagen.se/dokument/GQ10237</ref>
          <ref type="dokumentstatus_url_xml">http://data.riksdagen.se/dokumentstatus/GQ10237</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MtQDAwnav9eHyeftxbQLvf</idno>
            <persName>Inger René</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Xb2A6R1aMgAXZCcfF4MVjB" corresp="i-MtQDAwnav9eHyeftxbQLvf">
          <date when="2003-03-13"/>
        </correspAction>
        <correspAction type="answered" xml:id="i-44uNDugerv9NrrjooP5ZVM">
          <date when="2003-04-29"/>
        </correspAction>
        <correspAction type="received" xml:id="i-HV4cciFfTLg4x4RtHxZ2xa" corresp="i-L7Ay5GaFaMutWEX7utMv62">
          <date when="2003-03-13"/>
        </correspAction>
        <correspAction type="answered" xml:id="i-UMBnBJ2rk17wMKM6pjNfxi" corresp="i-L7Ay5GaFaMutWEX7utMv62">
          <date when="2003-04-29"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KRcToWFikDKLbBWS7zGNE8">
            Interpellation 2002/03:237 av Inger René (m) till statsrådet
            Ulrica Messing om vägen som tillväxtfaktor i Västra Götaland och
            i Bohuslän
          </p>
        </div>
        <div type="ipqSubmissionInfo">
          <p xml:id="i-XnPksiyeeHRe6W3sVtPRAQ">
            den 13 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9vhwGeAxonZRd3cXehJsin">
            Västra Götalandsregionen bildades den 1 januari 1999 och består
            av 49 kommuner med totalt 1,5 miljoner invånare. Regionen är strategiskt
            belägen mellan tillväxtområdena Oslo, Köpenhamn och Stockholm.
            650 000 personer arbetar i regionens näringsliv som har sin tyngdpunkt
            inom industri och varuproduktion samt handel och kommunikation.
            I regionen finns till exempel hälften av rikets sysselsättning
            inom bil- och bilkomponentsindustrin. 41 000 företag bedriver
            handel med utlandet. Vid regionens högskolor och universitet finns
            fler än 55 000 studerande.
          </p>
          <p xml:id="i-P8w5FYivJ2tnDQYhxTPwLL">
            I Västra Götaland finns Nordens största hamn, den enda med transocean
            trafik. Ca 50 % av landets containertrafik passerar Göteborgs
            hamn. I regionen finns flera av Sveriges viktigaste väg- och järnvägsstråk
            och Sveriges näst största flygplats. Det finns också en storstadsregion
            med ekonomisk tillväxt @ Göteborgsregionen @ med omfattande person-
            och godsflöden.
          </p>
          <p xml:id="i-2trzUhHEF9pYuFtgM7K2fa">
            Inom 50 mil från Göteborg finns merparten av Nordens industri.
            Betydande godsvolymer både på väg och järnväg fraktas mellan regionen
            och bland annat Norge, Mälardalen, Bergslagen och Norrland. Regionens
            näringsliv genererar stora transportmängder. Importen och exporten
            är betydande och Västra Götaland svarar för 45 % av godset i svenska
            hamnar. Så gott som all oljetransport till och från Sverige sker
            via Göteborgs hamn och Brofjorden.
          </p>
          <p xml:id="i-XdYKmsQRwP5ZCaJNRDDGp6">
            Det statliga vägnätet i regionen har i stora delar en låg standard.
            Det gäller såväl stamvägar som regionalt vägnät. Trafikbelastningen
            är i vissa delar hög och även totalt i förhållande till väglängden.
            Regionen har 12 % av det statliga vägnätet men hela 18 % av trafikarbetet.
          </p>
          <p xml:id="i-Cm8M4ZRuN4R6yCQnk3Qh42">
            Stora delar av stamvägnätet har i relation till trafikvolymen
            och antalet lastbilar en mycket bristfällig standard. Många plankorsningar
            och trafikljus samt smala vägbredder bidrar till ryckig trafik
            och onödiga utsläpp. Olycksbelastningen är hög på långa avsnitt.
            Andelen farligt gods på lastbilar är högre än genomsnittet för
            riket. Samtidigt som standarden är mycket låg i förhållande till
            vägarnas funktion, ökar trafikmängderna kraftigt och prognoserna
            visar fortsatta ökningar. Europaväg 6 har för närvarande den största
            trafikökningen av stamvägarna i landet.
          </p>
          <p xml:id="i-T4EtX7h4PC7uCaCRAaFs9c">
            I slutet av förra året framförde den nya socialdemokratiska regeringen
            att vägplanerna för framtiden skulle ses över. Man framförde bland
            annat att det fanns risk för att byggandet och färdigställandet
            av hela motorvägsbygget på E 6:an skulle skjutas upp från år 2007
            till 2013.
          </p>
          <p xml:id="i-SzVhdNjEqB7psgpV18ttg6">
            Trots upprepade löften från förre näringministern Björn Rosengren
            säger nu det ansvariga statsrådet Messing att tidigare löften
            inte varit bindande och att besked inte kan komma förrän till
            hösten. Det ansvariga statsrådet tänker alltså tiga i tio månader.
            Det är dessutom uppseendeväckande att Björn Rosengrens löften
            om E 6 inte tycks gälla för statsrådet Messing. Ministrar ger
            inte löften som privatpersoner utan de är företrädare för en regering
            som fattar alla beslut kollektivt.
          </p>
          <p xml:id="i-Fkq9YzqaVmLdc1fu46T741">
            Dessvärre försenas hela Västra Götalands väg- och järnvägsstrukturplan
            av denna ändring. Det är en ren katastrof för Västra Götaland.
            I den prioriteringsordning man hittills fastlagt påverkar förseningen
            även väg 40, 44, 45, E 20 och många andra angelägna väginvesteringar.
            Därtill är den del av väg E 6 norr om Uddevalla som inte är utbyggd
            till motorvägsstandard också starkt olycksdrabbad. 1991 dödades
            eller skadades 69 personer svårt på dessa knappt tio mil och fram
            till november var siffran 90 personer, för 2002!
          </p>
          <p xml:id="i-4Qi58gw7NgXjUgDvcz2Ca9">
            Ett argument som inte så ofta behandlas när vägutbyggnadsplaner
            debatteras är hur effekten av detta planerande drabbar de människor
            som bor utmed eventuella vägsträckor. I mer än 40 år har olika
            vägsträckningar av väg E 6 diskuterats i norra Bohuslän. För dessa
            människor har det varit 40 år med oro och anspänning. Ska vägen
            gå över min mark och ge bekymmersamma effekter för jordbruket
            eller annan näring? Hur påverkas mina försörjningsmöjligheter?
          </p>
          <p xml:id="i-HqZpz5yXTxgbvS8xGTSuRt">
            Med anledning av detta vill jag ställa följande fråga till statsrådet:
          </p>
          <p xml:id="i-WNb8EXmreWJGhuNRHHxB3P">
            Vilka åtgärder avser statsrådet att vidta för att väg E 6 äntligen
            ska färdigställas som motorväg från Uddevalla till norska gränsen?
          </p>
        </div>
      </div>
    </body>
  </text>
</TEI>
