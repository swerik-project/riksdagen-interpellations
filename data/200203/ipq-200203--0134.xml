<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0134">
  <teiHeader>
    <fileDesc>
      <titleStmt>
        <title>ohälsan bland elever</title>
        <author>Johansson, Kenneth (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ohälsan bland elever till utbildningsminister Thomas Östros om ohälsan bland elever</title>
          <idno type="rdwebb">GQ10134</idno>
          <ref type="dokument_url_text">http://data.riksdagen.se/dokument/GQ10134/text</ref>
          <ref type="dokument_url_html">http://data.riksdagen.se/dokument/GQ10134</ref>
          <ref type="dokumentstatus_url_xml">http://data.riksdagen.se/dokumentstatus/GQ10134</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EANGVQ7bBDvQLJRQXHptPX</idno>
            <persName>Kenneth Johansson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-F4RrekxQwafgRe5KPuZa38" corresp="i-EANGVQ7bBDvQLJRQXHptPX">
          <date when="2003-01-21"/>
        </correspAction>
        <correspAction type="answered" xml:id="i-2MKh2yN73rxmitsyw1Vnhh">
          <date when="2003-02-11"/>
        </correspAction>
        <correspAction type="answered" xml:id="i-BpTEZxRGFttyrDB3eoDwsg">
          <date when="2003-02-11"/>
        </correspAction>
        <correspAction type="received" xml:id="i-2Evv9kST4nhxSMGxqk5DTn" corresp="i-PzNviXpYSimQsvSkF9CmDz">
          <date when="2003-01-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Jpi5Z9ZMqVZnFtVQs7VErb">
            Interpellation 2002/03:134 av Kenneth Johansson (c) till utbildningsminister
            Thomas Östros om ohälsan bland elever
          </p>
        </div>
        <div type="ipqSubmissionInfo">
          <p xml:id="i-XncggwEoojSLBhFMczDFtZ">
            den 21 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5rmmWax3cwHUyzRDLifR3x">
            I dag handlar debatten om skolan nästan uteslutande om elevernas
            bristande kunskaper. Jag anser att debatten även måste fokusera
            på elevernas hälsa eftersom den har en direkt avgörande betydelse
            för hur mycket kunskaper eleverna kan ta till sig. Den ökade pressen
            i skolan med större klasser och för lite personal bidrar till
            ohälsa hos ungdomar.
          </p>
          <p xml:id="i-5iigKD5Kmtaa5c7hLoXvch">
            Skolan är en av landets största arbetsplatser med tanke på hur
            många elever och lärare som varje dag finns där. Det är viktigt
            att både den sociala och fysiska miljön anpassas efter elevernas
            behov, miljön måste ge lust till lärande. Med tanke på att Sverige
            har skolplikt, vilket innebär att eleven måste infinna sig i skolan
            oavsett hur de uppfattar miljön, är det varje kommuns och skolas
            ansvar och skyldighet att se till att elevernas arbetsplats och
            studiemiljö är bra och att ingen elev mår dåligt av att vara i
            skolan.
          </p>
          <p xml:id="i-SsM81nzqX7aDZsyLVM1CDE">
            I en enkätundersökning gjord av bland andra Barnombudsmannen
            redovisas att hälsotillståndet hos flickor och pojkar i skolan
            markant har försämrats de senaste tio åren. Undersökningen gjordes
            våren 2002 och de tillstånd som ökat är bland annat depressioner,
            ätstörningar, övervikt och ångeststörningar. Det tillstånd som
            upplevs ha ökat allra mest är depressioner. Att den psykiska ohälsan
            har försämrats uppger nio av tio tillfrågade skolkuratorer, skolpsykologer
            och skolsköterskor. Detta är oroväckande tendenser som kan få
            långtgående konsekvenser i framtiden om vi inte tar tag i problemen
            nu.
          </p>
          <p xml:id="i-Jo62WbRBULrsH8iaVuTNZX">
            Minskade resurser till skolhälsovården under 90-talet har bidragit
            till att elever inte fått hjälp och stöd i tid. I dag är det inte
            ovanligt att till exempel en skolsköterska har ansvar för fler
            än 800 elever. Tiden räcker inte till för att möta eleverna i
            den utsträckning som behövs. Med rätt dimensionerad hälsovård
            inom skolan kan elevernas problem och behov identifieras tidigare.
            En väl organiserad skolhälsovård och elevvård är en självklar
            förutsättning för att tillgodose elevernas olika behov.
          </p>
          <p xml:id="i-6dHbz5hPFhr3fcdUJ3oDPf">
            Mobbning
          </p>
          <p xml:id="i-ECqd4CarRqpdQp11CQ9EdT">
            I dag är mobbning ett allvarligt vardagsproblem för uppskattningsvis
            130 000 barn. Samtalen till BRIS som handlade om mobbning ökade
            under år 2000 med 42 % och även i sin halvårsrapport för första
            delen av 2001 så anger man att de fortsätter att öka tydligt i
            antal. I Skolverkets skolbildsundersökning från år 2000 redovisas
            att fler elever i årskurs 7@9 känner sig mobbade av lärare än
            av andra elever. Det är skrämmande att samhället tycks acceptera
            att barn utsätts för ett långt mera kränkande och våldsamt beteende
            än vad vuxna någonsin skulle acceptera om de själva utsattes för
            det.
          </p>
          <p xml:id="i-AU6VBcJpTr4fp9kGjn53e3">
            En utökning av sanktionsmöjligheterna för lärare är ett sätt
            att öka möjligheten att hantera problem innan de växer och blir
            ohanterliga. Samtal med lärare, studierektor och föräldrar är
            det viktigaste och grundläggande instrumentet, men det bör kompletteras
            med ytterligare möjligheter. Möjligheten att hänvisa elever till
            enskild undervisning och att i svårare fall omplacera elever är
            viktigt även för de klasskamrater som störs av ett fåtal bråkiga
            elever. Grundläggande för alla disciplinära åtgärder är att de
            vidtas enligt en stigande, tydlig skala, att åtgärderna vidtas
            i väl avmätta steg och att varningar utgår innan allvarligare
            sanktioner träder i kraft. Det är viktigt att alla är informerade
            om vad som ska hända. Viktigt är också att dessa sanktioner noggrant
            övervägs innan de införs. Ett ökat samarbete mellan skola, polis,
            ungdomsgård, föreningar, socialtjänsten etcetera är en förutsättning
            för att jobba förebyggande.
          </p>
          <p xml:id="i-GNJkkqDkCwzPjQE2ArKA4n">
            Skolhuvudmannen har ett stort ansvar i att komma till rätta med
            mobbningen. I dag är det i princip upp till den enskilda kommunen
            att bestämma om de vill vidta åtgärder för att komma till rätta
            med mobbningen. Bland anmälningarna till Skolverket från elever
            och föräldrar är ett av de vanligaste klagomålen att skolan inte
            vidtar tillräckliga åtgärder mot mobbning. Centerpartiet anser
            att Skolverket bör få ökade befogenheter att också kunna rikta
            vissa sanktioner mot kommuner som inte sköter sitt uppdrag.
          </p>
          <p xml:id="i-WUCqDmpNBW1bf9TYhjf39s">
            Vi vill att det ska stå klart att den skolhuvudman som inte tar
            itu med mobbningen också kan bli tvungen att ersätta eleven ekonomiskt.
            Det bör utredas hur skadestånd kan utdömas kopplat till hur det
            fungerar med dagens lagar och regler. Regeringen bör göra en översyn
            av hur detta skulle kunna se ut.
          </p>
          <p xml:id="i-QLULRMkWQWwFUWcbjepfwf">
            Idrott
          </p>
          <p xml:id="i-12sxo19c2L9Ks6cmn7NUE2">
            Centerpartiet har under flera år påtalat vikten av idrott och
            hälsa i skolan. Bakgrunden är att många idrottslärare, forskare
            och läkare har rapporterat att elevernas fysiska status blir allt
            sämre. Vi vet att en förebyggande hälsovård i form av goda kostvanor
            och regelbunden fysisk aktivitet också är av stor betydelse för
            ett bra resultat av skolarbetet. Ökad kunskap om motion och kostvanor
            är till stor nytta för att öka välmåendet och för att slippa sjukdomar
            som är relaterade till bristande motion. Dessutom vet vi att bra
            kondition underlättar för eleverna att tillgodogöra sig annan
            undervisning i skolan. Centerpartiet anser att mångfalden i skolidrotten
            ska främjas. Detta för att fånga upp och stödja elevernas olika
            intressen och engagemang.
          </p>
          <p xml:id="i-G9CyJGgBd5DD9pmj57WGCr">
            Det är bra att regeringen äntligen fått upp ögonen för detta
            och nu vill stimulera skolorna att arbeta för att eleverna ska
            bli mer fysiskt aktiva. Frågan är bara hur regeringen tänkt sig
            det hela. Regeringen skriver i sin budgetproposition "Alla elever
            bör ges möjlighet till någon form av fysisk aktivitet i en omfattning
            av 30 minuter varje dag. Regeringen kommer att överväga hur detta
            skall beaktas i skolans styrdokument."
          </p>
          <p xml:id="i-LEs9wUNE6t341FF7YWqg7e">
            Jag vill med anledning av ovanstående fråga ministern följande:
          </p>
          <p xml:id="i-SvUHEj55iCuuSGN4RgG9ip">
            Vilka åtgärder avser ministern att vidta för att stärka skolhälsovården?
          </p>
          <p xml:id="i-TMBDvAUcYM3iFYJkaMbF1J">
            Vilka åtgärder avser ministern att vidta för att komma till rätta
            med mobbningen i skolan?
          </p>
          <p xml:id="i-MxEohyw6UW5QG9b89dxAEy">
            Vilka åtgärder avser ministern att vidta för att den fysiska
            aktiviteten i skolan säkerställs?
          </p>
        </div>
      </div>
    </body>
  </text>
</TEI>
