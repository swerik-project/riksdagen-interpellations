<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0007">
  <teiHeader>
    <fileDesc>
      <titleStmt>
        <title>kvinnornas situation i Iran</title>
        <author>Bargholtz, Helena (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kvinnornas situation i Iran till utrikesminister Anna Lindh om kvinnornas situation i Iran</title>
          <idno type="rdwebb">GQ107</idno>
          <ref type="dokument_url_text">http://data.riksdagen.se/dokument/GQ107/text</ref>
          <ref type="dokument_url_html">http://data.riksdagen.se/dokument/GQ107</ref>
          <ref type="dokumentstatus_url_xml">http://data.riksdagen.se/dokumentstatus/GQ107</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CwVjNqMneZm6zhJTP798e5</idno>
            <persName>Helena Bargholtz</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-NuQ2TpjChtHXvQ5qoqBpu9" corresp="i-CwVjNqMneZm6zhJTP798e5">
          <date when="2002-10-08"/>
        </correspAction>
        <correspAction type="received" xml:id="i-22FoayYwZKVf9SmRBbbL3Q">
          <date when="2002-10-08"/>
        </correspAction>
        <correspAction type="answered" xml:id="i-FuizRJoEeCZe7QinQkgfzw">
          <date when="2002-10-15"/>
        </correspAction>
        <correspAction type="received" xml:id="i-LWvA4vR5UVo5gTKKN9Go27" corresp="i-S7LcGmD5NuSMrFDW8LBeJ1">
          <date when="2002-10-08"/>
        </correspAction>
        <correspAction type="answered" xml:id="i-76jwGLQnWiwKySHkyYttYV" corresp="i-S7LcGmD5NuSMrFDW8LBeJ1">
          <date when="2002-10-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-J1e4S68caamRouLwdmVhGG">
            Interpellation 2002/03:7 av Helena Bargholtz (fp) till utrikesminister
            Anna Lindh om kvinnornas situation i Iran
          </p>
        </div>
        <div type="ipqSubmissionInfo">
          <p xml:id="i-8GSdoVDevX1BE1CWjN6Go4">
            den 8 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DBvQCpiGqzQWAHTMKVhHMk">
            Grova kränkningar av de mänskliga rättigheterna pågår kontinuerligt
            i Iran. Därom råder inget som helst tvivel. Kvinnor är särskilt
            utsatta. Sverige och EU måste göra mer för att stödja Irans kvinnor
            och en demokratisk utveckling i landet. Det behövs en mer aktiv
            utrikespolitik för demokrati och respekt för mänskliga rättigheter.
            Att se på men tiga vid kränkningar av de mänskliga rättigheterna
            oavsett omfattning eller var de sker är att ge sitt samtycke.
          </p>
          <p xml:id="i-TNzDDLHpFpL3L8FV6Guzov">
            Det politiska systemet i Iran är underordnat landets religiösa
            ledning och ytterst landets s.k. andlige ledare, ayatolla Khamenei.
            Presidentkandidater, parlamentskandidater och parlamentsledamöter
            m.fl. måste godkännas av den religiösa makten innan de tillträder
            sina befattningar även om dessa redan är valda. Ingen kan heller
            ställa upp i val, utan att först ha godkänts av landets religiösa
            ledning. Radikala reformivrare, dvs. studenter, intellektuella
            och sympatisörer med demokrati- och frihetsrörelserna, som vill
            begränsa prästerskapets maktställning har kriminaliserats och
            försökts tystas ned av det iranska rättsväsendet.
          </p>
          <p xml:id="i-Wg2rCGi4Lg1sPJiDeWptgc">
            MR-organisationer såsom t.ex. Amnesty International samt FN:s
            kommission för de mänskliga rättigheterna riktar kritik mot att
            de individuella rättigheterna liksom minoriteternas och då i synnerhet
            bahaiernas rättigheter förvägras under rättegångar under åberopande
            av Irans nationella säkerhet och att dödsstraff och kroppslig
            stympning verkställs offentligt. Iran fortsätter att verkställa
            dödsstraff offentligt genom hängning eller halshuggning, och det
            finns färska exempel på att kvinnor har stenats i domstolens regi.
            För inte så länge sedan kunde vi i medierna läsa om och se bildbevis
            på hur fem personer avrättades inför publik med hjälp av lyftkranar.
            Detta är fullkomligt oacceptabelt och kräver omvärldens fördömanden.
          </p>
          <p xml:id="i-XY9aqLd3sVJtaHAzHpsUYN">
            Visserligen har vissa förbättringar skett för de iranska kvinnorna,
            såsom att fler i dag har större möjligheter att studera vid universiteten.
            Men trots detta har i princip ingenting förändrats när det gäller
            den systematiska diskrimineringen av kvinnor, en omständighet
            som kan härledas inte så mycket till den iranska lagen som till
            hur denna tolkas av några manliga rättslärda på området. De reformlagar
            som parlamentet har antagit har senare tillbakavisats av Väktarnas
            råd. Som en följd av detta kan nämnas att flickor fortfarande
            kan bli gifta vid nio års ålder och inte vid 14 som parlamentet
            hade krävt.
          </p>
          <p xml:id="i-493SSw9mDZFvc4AWjNNqgM">
            Jag vill ställa följande frågor till utrikesministern:
          </p>
          <p xml:id="i-5kZKGPeU2yqpUdqnpBKAL7">
            Vilka åtgärder är utrikesministern beredd att vidta för att intensifiera
            arbetet med att stödja en demokratisk utveckling i Iran?
          </p>
          <p xml:id="i-7VD99i6BBnHSQpE3TGXcjx">
            Vilka åtgärder är utrikesministern beredd att vidta för att stödja
            och förbättra kvinnornas situation i Iran?
          </p>
          <p xml:id="i-2VvPpHRqBgLcU9We3yD42c">
            Är utrikesministern beredd att verka för att en resolution tas
            fram i FN:s generalförsamling som fördömer den iranska regimens
            kränkningar av mänskliga rättigheter?
          </p>
        </div>
      </div>
    </body>
  </text>
</TEI>
