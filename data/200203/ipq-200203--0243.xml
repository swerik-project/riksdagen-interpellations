<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0243">
  <teiHeader>
    <fileDesc>
      <titleStmt>
        <title>socialtjänstens ansvar för asylsökande barn</title>
        <author>Wahlén, Gunilla (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>socialtjänstens ansvar för asylsökande barn till statsrådet Morgan Johansson om socialtjänstens ansvar för asylsökande barn</title>
          <idno type="rdwebb">GQ10243</idno>
          <ref type="dokument_url_text">http://data.riksdagen.se/dokument/GQ10243/text</ref>
          <ref type="dokument_url_html">http://data.riksdagen.se/dokument/GQ10243</ref>
          <ref type="dokumentstatus_url_xml">http://data.riksdagen.se/dokumentstatus/GQ10243</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-991obiMTz36s9V7z3YpuZk</idno>
            <persName>Gunilla Wahlén</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-9kkbN5MEiNV5M6jCHfeNYh" corresp="i-991obiMTz36s9V7z3YpuZk">
          <date when="2003-03-17"/>
        </correspAction>
        <correspAction type="received" xml:id="i-WBfyuNDR4JpFj5B4NmgeJG" corresp="i-UPW2cbGnTUbMZaKTrot5Bh">
          <date when="2003-03-18"/>
        </correspAction>
        <correspAction type="answered" xml:id="i-VK1NYJQQs7aQTRDxwm9Q8D" corresp="i-UPW2cbGnTUbMZaKTrot5Bh">
          <date when="2003-04-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3xKTBv1osunaoay88nhxUt">
            Interpellation 2002/03:243 av Gunilla Wahlén (v) till statsrådet
            Morgan Johansson om socialtjänstens ansvar för asylsökande barn
          </p>
        </div>
        <div type="ipqSubmissionInfo">
          <p xml:id="i-AdYkeDYmq9KsRJsPYdz7qK">
            den 17 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NxAMbEBGjCxzmpC68T8ELt">
            Det är väl grundad kunskap att barn tar ansvar både för sig själva,
            sina syskon och sina föräldrar när föräldrarna av någon anledning
            inte orkar ta sitt föräldraansvar. Barn till föräldrar med psykiska
            problem eller missbruk har ofta vittnat om den solidaritet de
            känt med sina föräldrar som de många gånger skött och skyddat.
          </p>
          <p xml:id="i-MgeK6wTmCJK6fXW2AfcpCZ">
            Barn med erfarenheter från krig och katastrofer reagerar ofta
            på motsvarande sätt eftersom de ser den börda som föräldrarna
            redan bär och försöker underlätta för dem genom att försöka klara
            sig själva. De har ofta egna erfarenheter och upplevelser som
            de inte kan dela med någon och ibland kan de vuxna inte ens ha
            kännedom om att barnen har sett och upplevt mycket traumatiska
            händelser.
          </p>
          <p xml:id="i-Rfm6iSNL8XVtCRnBTJRBpS">
            I Sverige har vi i dag ett stort antal barn som antingen kommit
            tillsammans med sina föräldrar eller ensamma från länder där de
            utsatts för krig, förföljelser och trakasserier. Det är barn som
            redan när de kommer till Sverige har djupa trauman.
          </p>
          <p xml:id="i-7wVp9s9s1cTsogiPZP18zT">
            Väl i Sverige, som undertecknat FN:s barnkonvention, skulle man
            tro att dessa barn nu skulle få en trygghet och möjlighet att
            läkas. Tyvärr kan vi konstatera att så är det inte. I dag är det
            snarare så att dessa barn får ytterligare bördor att bära genom
            långa väntetider på besked om de får uppehållstillstånd eller
            ej och genom en ovärdig behandling i samband med avvisning.
          </p>
          <p xml:id="i-D925tLujwVXJiAmcQbXPck">
            Dagligen får vi rapporter via massmedierna, organisationer och
            enskilda om en skrämmande behandling av dessa barn. Myndigheterna
            har tenderat att skylla på varandra och ingen har tagit ansvar
            för barnen. Det har även gällt socialtjänsten. Det är särskilt
            allvarligt eftersom de utgör det yttersta nätverket när barn far
            illa. Exempel finns på att socialtjänsten inte behandlat asylsökande
            barn som far illa i enlighet med socialtjänstlagen eller FN:s
            barnkonvention.
          </p>
          <p xml:id="i-M8r68A1fzWgwg1wMMnxdae">
            I den reviderade överenskommelsen om utveckling av introduktion
            för flyktingar och andra invandrare mellan AMS, Integrationsverket,
            Migrationsverket, Skolverket och Svenska kommunförbundet kan man
            läsa att "barns och ungdomars introduktion har inte uppmärksammats
            tillräckligt, t.ex. upprättar fortfarande inte samtliga kommuner
            individuella introduktionsplaner för nyanlända barn och ungdomar".
          </p>
          <p xml:id="i-3r8fxNCQZ3QLMiTQwsafAM">
            I en rapport från Rädda Barnen som presenterades den 6 mars konstaterar
            man att flyktingbarnens egna asylskäl förbises av Migrationsverket
            och att utredningarna inte görs utifrån barnets perspektiv. Detta
            genomsyrar hela processen för de asylsökande barnen och inte minst
            i kommunerna. Detta trots att man slagit fast att hela familjens
            situation ska beaktas och där barnen självfallet är en viktig
            part.
          </p>
          <p xml:id="i-VCSwCPa8tDeSXA3aUoMC2U">
            Hur ska dessa barn någonsin kunna läkas när den fristad de trodde
            sig ha nått snarare skapar nya trauman än motsatsen? På alla nivåer
            intygar man att självfallet ska barnets bästa beaktas men i den
            konkreta vardagen skyller kommunerna på staten, staten på kommunerna,
            socialtjänsten på Migrationsverket och så vidare, när bristerna
            påtalas och barnen kläms obarmhärtigt mellan dessa instanser.
          </p>
        </div>
        <div type="ipQuestion">
          <p xml:id="i-P62UWS1rgFnswsNULViLsN">
            Mina frågor till statsrådet är:
            <list rend="unordered">
              <item>
                1. Avser statsrådet att vidta några åtgärder för att skyndsamt
                komma till rätta med bristerna i socialtjänsten avseende asylsökande
                barn?
              </item>
              <item>
                2. Avser statsrådet att vidta några åtgärder för att utveckla
                omhändertagandet av asylsökande barn inom socialtjänsten?
              </item>
            </list>
          </p>
        </div>
      </div>
    </body>
  </text>
</TEI>
