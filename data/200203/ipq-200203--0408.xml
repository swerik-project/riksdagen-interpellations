<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0408">
  <teiHeader>
    <fileDesc>
      <titleStmt>
        <title>en modern familjepolitik på familjens villkor</title>
        <author>Brus, Sven (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>en modern familjepolitik på familjens villkor till socialminister Lars Engqvist om en modern familjepolitik på familjens villkor</title>
          <idno type="rdwebb">GQ10408</idno>
          <ref type="dokument_url_text">http://data.riksdagen.se/dokument/GQ10408/text</ref>
          <ref type="dokument_url_html">http://data.riksdagen.se/dokument/GQ10408</ref>
          <ref type="dokumentstatus_url_xml">http://data.riksdagen.se/dokumentstatus/GQ10408</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-839FvTzHpvrdX4J7ckfWSt</idno>
            <persName>Sven Brus</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-51wxAGkc6hiocVJsHn2xbP" corresp="i-839FvTzHpvrdX4J7ckfWSt">
          <date when="2003-05-12"/>
        </correspAction>
        <correspAction type="received" xml:id="i-8RXuAaAUL3Dc5Wr1ac799s" corresp="i-ESKbhHz2VETwMj9meYcmxk">
          <date when="2003-05-12"/>
        </correspAction>
        <correspAction type="answered" xml:id="i-LaEpBuzmKzLee8brGgeEhZ" corresp="i-HxcQkHC9fDSzkJWgvdhDEF">
          <date when="2003-05-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2XP5L8CQzhFhZznTECemmt">
            Interpellation 2002/03:408 av Sven Brus (kd) till socialminister
            Lars Engqvist om en modern familjepolitik på familjens villkor
          </p>
        </div>
        <div type="ipqSubmissionInfo">
          <p xml:id="i-Qt621RHR3y8w6QbLr3Pstj">
            den 12 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RrVeeoX7RWSjxRRzh91Yzf">
            Kristdemokraterna anser att det är av största vikt att barn och
            deras föräldrar får en väl fungerande vardagskontakt med varandra.
            Den mest väsentliga förutsättningen för att barn ska få en positiv
            utveckling är att de direkt efter födelsen har nära och stabila,
            det vill säga långvariga, känslomässiga bindningar till sina föräldrar.
            För de flesta barnfamiljer är dock tid tillsammans en stor bristvara.
            Detta påverkar såväl föräldrar som barn. I en undersökning gjord
            av Gallup säger hälften av de tillfrågade med barn upp till sju
            år att de upplever sitt liv vid sidan om jobbet som mycket eller
            ganska stressigt. För dem som inte har barn är motsvarande siffra
            27 %. En TCO-rapport bekräftar att stressen och sömnbristen i
            vårt samhälle är störst bland småbarnsmammorna. Den ökade stressen
            i samhället påverkar även små barn. En undersökning gjord bland
            lärare, fritidspedagoger och förskolepersonal visar att 90 % av
            dem menar att det inte alls är ovanligt att förskolebarn lider
            av olika stressrelaterade sjukdomar. Majoriteten av de tillfrågade
            menar att samma stressökning kan ses hos föräldrarna som lämnar
            och hämtar barnen. Den förra barnombudsmannen Louise Sylwander
            har sagt att det i regel inte är barnets hemmiljö som är roten
            till problemet. Hon menar att orsakerna måste sökas på annat håll
            @ i skolan, förskolan och den alltmer organiserade och inrutade
            fritiden. Stora barngrupper såväl på dagis som i skolan bidrar
            till att skapa en miljö som ökar stressen. Om detta kombineras
            med långa vistelsetider borta från hemmet för barnen, och utan
            tillräcklig tid för vila, ökar riskerna för stress. "Arbetsdagarna"
            för många barn blir över åtta timmar.
          </p>
          <p xml:id="i-N2TDEmrk7A7322eqPvSz8Z">
            Att de minsta barnen mår bäst av att få tillbringa merparten
            av dagarna med sina föräldrar har ett starkt stöd hos svenska
            folket. Opinionsundersökaren Torsten Österman, FSI, ställde i
            ett antal enkäter under åren 1985@1995 frågan: "Vilken form av
            vistelse under veckans vardagar skulle Du välja om tillgång och
            ekonomi inte var några hinder?" I genomsnitt var det endast 5
            % som ansåg att barn under tre år mår bäst av att vara på förskola.
            Så många som 64 % ansåg att det bästa vore att de minsta barnen
            vistas hela dagen hos föräldrarna. I en Skopundersökning från
            september förra året redovisades det svenska folkets syn på finansieringen
            av barnomsorgen. Över tusen personer mellan 18 och 84 år svarade
            på frågan: "Bör man ge ekonomiskt stöd också till de föräldrar
            som vill ordna sin barnomsorg på annat sätt än genom offentligt
            finansierad barnomsorg?" Hela 75 % svarade ja på frågan och mest
            positiva till detta var åldersgruppen 18@34 år. I en Sifomätning
            i Aftonbladet Kvinna om svenska kvinnors attityd till längre föräldraledighet
            svarade 517 kvinnor mellan 18 och 40 år på frågan: "Vad tycker
            du om att med skattepengar ge föräldrar ekonomisk ersättning så
            att de kan vara hemma med sina barn tills de blir fyra år? Skulle
            det vara bra eller dåligt?" Mer än två tredjedelar, 79 %, av kvinnorna
            svarade att det skulle vara bra. Även om det i dag inte ges ekonomiska
            möjligheter att vara hemma med barnen efter att föräldraförsäkringen
            upphör väljer åtskilliga föräldrar, trots den stora ekonomiska
            uppoffringen, att stanna hemma med barnen när de är små. Hittills
            har Socialdemokraterna konsekvent bortsett från alla dessa föräldrars
            önskemål.
          </p>
          <p xml:id="i-UE4UawFXBp31PPwDtFoBJm">
            En majoritet i riksdagen (utom Socialdemokraterna och Vänsterpartiet)
            stödde nyligen en reservation från utbildningsutskottet som innebär
            att föräldrar fritt ska kunna välja barnomsorgsform med olika
            inriktning på likvärdiga villkor, även att i större utsträckning
            vara hemma med sina barn. Det är nu upp till den socialdemokratiska
            regeringen att verkställa riksdagens beslut.
          </p>
          <p xml:id="i-VMEtSvtGJe8Ttk7vtH12MY">
            Kristdemokraterna har länge arbetat för att möjliggöra för föräldrar
            att ge barnen det de helst av allt vill ha @ mer tid tillsammans.
            För att göra det möjligt måste de olika regelsystemen för föräldraförsäkring,
            barnomsorg, flexibel arbetstid och rätt till tjänstledighet samverka
            på ett sådant sätt att det blir praktiskt möjligt. Socialdemokraternas
            familjepolitik omöjliggör valfrihet och flexibilitet. Kristdemokraterna
            står för en modern familjepolitik på familjens villkor. Barn är
            olika och har olika behov. Konsekvensen av detta blir att det
            som passar den ena familjen kanske inte fungerar i en annan. Kristdemokraterna
            har därför skapat en konstruktion av de olika systemen som gör
            att varje familj så långt möjligt kan hitta lösningar som passar
            de egna behoven.
          </p>
          <p xml:id="i-22YXy3GiPeRLSpNCX2NWui">
            Vilka åtgärder avser ministern att vidta för att uppfylla riksdagsmajoritetens
            uttalade stöd för småbarnsföräldrars möjlighet att välja olika
            barnomsorgsformer och därmed även omsorg i hemmet?
          </p>
        </div>
      </div>
    </body>
  </text>
</TEI>
