<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0276">
  <teiHeader>
    <fileDesc>
      <titleStmt>
        <title>Citytunneln i Malmö</title>
        <author>Widman, Allan (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Citytunneln i Malmö till statsrådet Ulrica Messing om Citytunneln i Malmö</title>
          <idno type="rdwebb">GQ10276</idno>
          <ref type="dokument_url_text">http://data.riksdagen.se/dokument/GQ10276/text</ref>
          <ref type="dokument_url_html">http://data.riksdagen.se/dokument/GQ10276</ref>
          <ref type="dokumentstatus_url_xml">http://data.riksdagen.se/dokumentstatus/GQ10276</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUYvEhrSc9gnHcd6iS4eDJ</idno>
            <persName>Allan Widman</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-QDBf9Zt5AaQgTWUx9hx3sV" corresp="i-BUYvEhrSc9gnHcd6iS4eDJ">
          <date when="2003-04-07"/>
        </correspAction>
        <correspAction type="answered" xml:id="i-9TRQegvNZWmuo5gC2mFrrC">
          <date when="2003-04-29"/>
        </correspAction>
        <correspAction type="received" xml:id="i-3JEZhuF2cKwi8jZuUR1S5V" corresp="i-L7Ay5GaFaMutWEX7utMv62">
          <date when="2003-04-08"/>
        </correspAction>
        <correspAction type="answered" xml:id="i-nYruqB4LDDuUHC3bF4KAv">
          <date when="2003-04-29"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Bi41c9SizmcD9Hq7t3gioR">
            Interpellation 2002/03:276 av Allan Widman (fp) till statsrådet
            Ulrica Messing om Citytunneln i Malmö
          </p>
        </div>
        <div type="ipqSubmissionInfo">
          <p xml:id="i-TsMxbWofvWNS8Kc4USh3AX">
            den 7 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CtHUFkF9GdjJviGHJUy1jq">
            Sedan ett drygt decennium har Malmö stad, Region Skåne och statsmakten
            samfällt insett behovet av och samverkat kring den så kallade
            Citytunneln i Malmö. Redan under första hälften av 1990-talet,
            när dåvarande regeringen prövade tillåtligheten av Öresundsbron,
            slogs det fast att en underjordisk järnvägsförbindelse genom Malmö
            krävdes för att hantera en ökad järnvägstrafik.
          </p>
          <p xml:id="i-6S6yjyHC49rsHEnt3YD754">
            Regeringen beslutade redan då om ett tak för trafikvolymen på
            den så kallade Kontinentalbanan. Ett tak som, till följd av en
            expanderande gods- och passagerartrafik i dag, omöjliggör ytterligare
            belastning. Detta medför att godsvolymer, som kunde gått rälsburet,
            nu successivt överförs till miljömässigt sämre alternativ.
          </p>
          <p xml:id="i-PFMhsahbPEWBKEdzaniDCt">
            För passagerartrafiken över sundet gäller motsvarande kapacitetsbrister.
            Otillräckligt antal avgångar och stora trafikstörningar motverkar
            den integration som den fasta förbindelsen åsyftade. Den samlade
            dansk-svenska regionen får betala genom en sämre social och ekonomisk
            utveckling än som annars skulle blivit fallet.
          </p>
          <p xml:id="i-HcW51VLqPC1DW5tmZQ8HL5">
            Citytunnelprojektet har redan försenats av andra orsaker. Beskedet
            att staten, såsom part i projektavtalet, nu agerar så att ytterligare
            förseningar uppstår är djupt olyckligt. Förutom att ovannämnda
            negativa effekter förstärks får detta beslut skadeverkningar också
            på andra plan.
          </p>
          <p xml:id="i-9EZEzGfHT7Ei7XNVaacQs1">
            Främst handlar det om att ett stort antal bostäder och serviceinvesteringar
            i Malmö stad försenas i motsvarande mån. Flera av de exploateringsavtal
            som kommunen ingått med enskilda byggherrar är nämligen villkorade
            av Citytunnelns tillkomst. I en stad där bostadsbristen redan
            är alarmerande är dessa konsekvenser djupt olyckliga. Byggandet
            av tusentals nya bostäder i västra Malmö kommer att skjutas upp.
          </p>
          <p xml:id="i-3eeH8yzmd5Ak1156g2wWHY">
            Samtidigt innebär den mellan regeringen och de så kallade stödpartierna
            träffade överenskommelsen att staten frångår det avtal som ingåtts
            med bland annat kommunen och regionen. Enligt detta skulle färdigställande
            skett redan 2008. Oaktat övriga förseningar medverkar regeringen
            nu till att både byggstart och färdigställande skjuts ytterligare
            på framtiden.
          </p>
          <p xml:id="i-M5sqj2S9qEb1zdYSuXLhVR">
            Under innevarande år kommer såväl Region Skåne som Malmö stad
            att ha inbetalt sin andel av kostnaderna för projektet: ca 1,8
            miljarder kronor. När staten, genom att inte fullgöra sin betalning
            om 275 miljoner kronor, ytterligare försenar projektet påförs
            de övriga parterna betydande ränteutgifter utan motsvarande nytta.
          </p>
          <p xml:id="i-U8SBoXS4YYUSwsXSz612rR">
            Till följd av kommunens och regionens inbetalningar är emellertid
            behovet av likvida medel för en igångsättning av projektet redan
            säkrat. Enbart en uppskjutning av statens betalning för 2003,
            som regeringen synes ha överenskommit med Vänsterpartiet och Miljöpartiet
            om, behöver därför i sig inte innebära en försening av byggstarten.
            Den relativt begränsade besparing som detta innebär för statskassan
            föranleder dock misstankar om att det ej endast handlar om budgetförstärkning,
            utan också om att regeringen av stödpartierna tvingats politiskt
            omvärdera Citytunneln som infrastrukturinvestering.
          </p>
        </div>
        <div type="ipQuestion">
          <p xml:id="i-HDSrDxosb9nQetSQjbQ2jM">
            Mot bakgrund härav vill jag fråga statsrådet:
            <list rend="unordered">
              <item>
                1. Står statsrådet alltjämt fast vid det avtal som regeringen
                ingått med Region Skåne och Malmö stad?
              </item>
              <item>
                2. Är statsrådet beredd att verka för att projektet, i enlighet
                med ingånget avtal, genomförs så fort ske kan?
              </item>
            </list>
          </p>
        </div>
      </div>
    </body>
  </text>
</TEI>
