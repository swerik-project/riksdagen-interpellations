<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0244">
  <teiHeader>
    <fileDesc>
      <titleStmt>
        <title>krig skapar funktionshinder</title>
        <author>Nordquist, Kaj (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>krig skapar funktionshinder till statsrådet Jan O Karlsson om krig skapar funktionshinder</title>
          <idno type="rdwebb">GQ10244</idno>
          <ref type="dokument_url_text">http://data.riksdagen.se/dokument/GQ10244/text</ref>
          <ref type="dokument_url_html">http://data.riksdagen.se/dokument/GQ10244</ref>
          <ref type="dokumentstatus_url_xml">http://data.riksdagen.se/dokumentstatus/GQ10244</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LrcUg7tEu4KwWdidwr1MAk</idno>
            <persName>Kaj Nordquist</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>Jan O Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8J83VMxvtMbMp85oiz5Mqo" corresp="i-LrcUg7tEu4KwWdidwr1MAk">
          <date when="2003-03-19"/>
        </correspAction>
        <correspAction type="answered" xml:id="i-Gmqoocvap13Uqdy2f3grTP">
          <date when="2003-04-04"/>
        </correspAction>
        <correspAction type="received" xml:id="i-4Ma3Byp3urDAym5AVDfSfx" corresp="i-3MwbJPjHpsScrukDj5ohhN">
          <date when="2003-03-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UdCnbsE1CHPGsezm1tYned">
            Interpellation 2002/03:244 av Kaj Nordquist (s) till statsrådet
            Jan O Karlsson om att krig skapar funktionshinder
          </p>
        </div>
        <div type="ipqSubmissionInfo">
          <p xml:id="i-KutSo6iAoS4vnJiULTSqvA">
            den 19 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-566akRegEu1Dn6ezSCAC69">
            Nu närmar sig den punkt då världsopinionen måste tydligt markera
            sitt avståndstagande från det hotande kriget i Irak, men också
            från användandet och lagrandet av massförstörelsevapen.
          </p>
          <p xml:id="i-MHHmCD3tuVaTiRyhNV8ukw">
            Om kriget kommer, vad händer då? Många människor kommer att utan
            eget val tvingas offra sina liv. Barn får inte växa upp, unga
            får inte bli gamla och äldre får inte sluta sina dagar försonade
            med sina erfarenheter. Åtskilliga får leva med livslånga skador.
          </p>
          <p xml:id="i-WcLzJwTBVuRpmUgUcMCcxR">
            Krigets offer är inte i första hand statschefer. Det är inte
            Tony Blair eller George Bush som kommer att rent fysiskt utsättas
            för krigshandlingar. Inte ens Saddam Hussein. Krigets första offer
            är inte heller sanningen. Även om den poängen låter sig göras.
          </p>
          <p xml:id="i-MpYcy8cBkYXNxshJquwjuJ">
            Nej, krigets verkliga offer är civilbefolkningen. Moderna krig
            utkämpas inte alls enbart via begränsade precisionsbombningar,
            inte alls mellan tydligt definierade militärer och inte alls på
            avskilda arenor som de i viss mening gjorde tidigare. Förr i tiden
            drabbade soldater samman på specifika slagfält. Visserligen terroriserade
            militären den civila befolkningen, bönder fick mot sin vilja föda
            diverse trupper och se sina mödosamt hoparbetade resurser förstöras
            utan pardon. Men gamla tiders krigskonst hade inte utvecklats
            till den systematiska massförstörelse som nu gäller. Bombterror,
            kemiska stridsmedel och lömskt utplacerade landminor tillhör vår
            tid.
          </p>
          <p xml:id="i-A6YCxBA1jc5XP1orZhQR3q">
            Rent strategiskt verkar den bästa möjligheten för att överleva
            i krig att vara soldat. De militära förlusterna var små, till
            och med under Vietnamkriget, i jämförelse med de lidanden som
            icke krigförande personer fick utstå.
          </p>
          <p xml:id="i-F3yapqAbwYAYg6PWCVa7yS">
            En av de grupper som verkligen blir offer i krig och drabbas
            är funktionshindrade människor. Dels människor som redan är funktionshindrade
            före utbrottet av fientligheterna, dels de som blir skadade av
            kriget.
          </p>
          <p xml:id="i-FuhdGE7ix1WguiEZ95zpF2">
            Inga särskilda insatser brukar under själva kriget göras för
            den här stora och utsatta gruppen. Många lämnas åt sitt öde @
            utan vatten, utan mat, utan livsuppehållande läkemedel. Barn med
            funktionshinder sätts ofta på undantag när situationen är kaotisk.
          </p>
          <p xml:id="i-SoCtW9oCPcEcJmmpnFvnP6">
            När alla som flyr är i en nödsituation, vem garanterar då att
            också alla verkligen får en chans att klara sig?
          </p>
          <p xml:id="i-DFS9EdAnYtE9QMvg6PkJiD">
            Det ska dock aldrig glömmas bort att krig mycket aktivt skapar
            funktionshinder. Ta exemplet år 2000. Enligt de senaste pålitliga
            siffror som publicerats går det inte att hitta någon generell
            procentsats för hur många som blir funktionshindrade av krig.
            Men icke förty har Världshälsoorganisationen, WHO, beräknat att
            under år 2000 har 10 324 personer blivit funktionshindrade på
            grund av krig, av dem var 7 486 män och 2 838 kvinnor.
          </p>
          <p xml:id="i-7QFuxSUuHYsQtcENkHzzs9">
            Människor förlorar sin syn och hörsel eller kommer i fortsättningen
            inte att kunna röra sig som tidigare. Psykiska trauman förstör
            resten av livet för vissa. Andra drabbas av kroniska sjukdomstillstånd.
            En för tidig död är inte en ovanlig långsiktig konsekvens av skador
            från krig.
          </p>
          <p xml:id="i-8EvXtpcR65CvJXLsSKuaaj">
            Mina frågor till statsrådet är:
          </p>
          <p xml:id="i-54GRbfVQqhBpjhL6dRqZjC">
            På vilket sätt kommer statsrådet att verka för att regeringen
            försvarar funktionshindrade människors mänskliga rättigheter i
            detta sammanhang?
          </p>
          <p xml:id="i-6hidWyneG5zVLFsF1bekfg">
            På vilket sätt kommer statsrådet att verka för att regeringen
            utnyttjar sina möjligheter att påverka internationella organisationer
            och institutioner att inkludera funktionshindrade människor i
            sina humanitära insatser?
          </p>
          <p xml:id="i-H9CSnCdTCfqoWQi8Tu9bcK">
            På vilket sätt kommer statsrådet att använda sina egna kanaler
            och resurser i samma syfte?
          </p>
        </div>
      </div>
    </body>
  </text>
</TEI>
