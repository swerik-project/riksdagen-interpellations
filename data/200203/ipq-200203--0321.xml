<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0321">
  <teiHeader>
    <fileDesc>
      <titleStmt>
        <title>nytt bosparsystem och ökat byggande</title>
        <author>Bager, Erling (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>nytt bosparsystem och ökat byggande till statsrådet Lars-Erik Lövdén om nytt bosparsystem och ökat byggande</title>
          <idno type="rdwebb">GQ10321</idno>
          <ref type="dokument_url_text">http://data.riksdagen.se/dokument/GQ10321/text</ref>
          <ref type="dokument_url_html">http://data.riksdagen.se/dokument/GQ10321</ref>
          <ref type="dokumentstatus_url_xml">http://data.riksdagen.se/dokumentstatus/GQ10321</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NLfT4RS4huMCGpWx1zB8Ag</idno>
            <persName>Erling Bager</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>Lars-Erik Lövdén</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>Lars-Erik Lövdén</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-DAk8cSDMYRQ3cVXtM7JnGA" corresp="i-NLfT4RS4huMCGpWx1zB8Ag">
          <date when="2003-05-05"/>
        </correspAction>
        <correspAction type="received" xml:id="i-SVt99FpwMy5srJTPJ5rmJA" corresp="i-6qjD2tsSCtsrmXQjy7mtCJ">
          <date when="2003-05-05"/>
        </correspAction>
        <correspAction type="answered" xml:id="i-XgKSoFXxRhmPNSAsRd7cCb" corresp="i-6qjD2tsSCtsrmXQjy7mtCJ">
          <date when="2003-05-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Mv8YLb3Dg1FmFXn4F4FNf7">
            Interpellation 2002/03:321 av Erling Bager (fp) till statsrådet
            Lars-Erik Lövdén om nytt bosparsystem och ökat byggande
          </p>
        </div>
        <div type="ipqSubmissionInfo">
          <p xml:id="i-HoXfLKwiRQx5BtQMeCQ8bk">
            den 5 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EecJcp2qprcYdbtVmmFsc4">
            Boendekostnaderna fortsätter att stiga samtidigt som ökningen
            av hushållens disponibla inkomster har avtagit. Resultatet har
            blivit ett dramatiskt fall i efterfrågan på och utbud av nya bostäder,
            inte minst i flerfamiljshus. Det finns många låsningar på marknaden
            som bidragit till den dystra utvecklingen. Med bibehållen hyresreglering
            innebär stigande totalkostnader för nyproduktionen att nybyggnationen
            nästan uteslutande kommer att bestå av specialbostäder och dyra
            bostadsrätter.
          </p>
          <p xml:id="i-hBqp3oRSeMEn51hMG6Y1C">
            Möjligheterna att pressa byggkostnaderna eller att öka subventionerna
            i nyproduktionen är begränsade. Trots en serie av initiativ har
            resultatet blivit mycket magert. Bostadsbyggandet ligger envist
            kvar på en nivå som bara är ungefär hälften av det långsiktiga
            behovet enligt Boverkets behovsanalyser.
          </p>
          <p xml:id="i-VCx4FY518qN9vbY9XFkgJt">
            Utbudet och kostnaderna för upplåtelse av passande bostäder är
            viktiga faktorer när det gäller att möta efterfrågan på marknaden.
            Samtidigt styrs efterfrågan direkt av hushållens ekonomiska resurser.
            Höjda löner och sänkta inkomstskatter ökar efterfrågan på många
            varor även vad det gäller bostäder eftersom boendet har hög prioritet
            hos hushållen. Ett sätt att begränsa de löpande kostnaderna för
            boendet är att stimulera inslaget av ägarlägenheter, det vill
            säga främst bostadsrätter och småhus. I dessa blir de löpande
            kostnaderna relativt sett lägre genom att produkten är mindre
            serviceintensiv än rena hyreslägenheter samt genom att de boende
            själva svarar för en viktig del av finansieringen av huset.
          </p>
          <p xml:id="i-NcP9dVRmpfrrEpcDnz6xQ1">
            Ett smidigt och effektivt system för bosparande framstår därför
            som en underskattad väg till höjd standard i boendet och till
            ett ökat bostadsbyggande. Med hänsyn till gällande utgiftstak
            är det dock ett krav att ett sådant system ej får medföra ökade
            statsutgifter.
          </p>
          <p xml:id="i-AezwSvk4cwXeviyLY68fk9">
            Förslag till nytt bosparsystem
          </p>
          <p xml:id="i-Mb9ojNmvHDy6kdUbdfsvL3">
            I dagsläget är hushållens långsiktiga sparande strikt uppdelat
            efter funktion, det vill säga efter slutanvändningen av pengarna.
            Till skillnad från i företagssektorn har ingen uppmärksamhet ägnats
            frågorna kring ökad kapitaleffektivitet, det vill säga att medlen
            under den långa spar- och nyttjandetiden ska kunna tjäna flera
            ändamål. Utan nya kostnader för staten skulle ett integrerat pensions-
            och bosparsystem, IPBS, få positiva effekter såväl på bostadsefterfrågan
            som när det gäller att motivera ett fortsatt privat pensionssparande.
          </p>
          <p xml:id="i-HrckLiGhcT1JrwV6m5YM2s">
            Bakgrund och motiv
          </p>
          <p xml:id="i-PifUJKFoFxaVD67nSAqjuG">
            Den långsiktiga nedtrappningen av boendesubventionerna medför
            att hushåll som önskar förvärva en bostadsrätt eller eget hus
            måste svara för en allt större del av produktionskostnaden med
            egna pengar. De topplån som därvid blir aktuella kostar normalt
            betydligt mer än bottenlånen för samma hus. Även kraven på tillräcklig
            disponibel inkomst ökar jämfört med bottenlånen. Det är därvid
            ett problem att hushållen till skillnad från juridiska personer
            ej kan få väga in sin samlade finansiella soliditet när man söker
            lånen. Detta skulle bli fallet om kapitalvärdet av hushållets
            enskilda pensionssparande fick beaktas som säkerhet för (topp-)lån
            till förvärv av egen bostad.
          </p>
          <p xml:id="i-7nguBeZ2gpmC7cCUv3qgvh">
            Utformning
          </p>
          <p xml:id="i-6LePu435iJJpVWm5PhjmEe">
            Existerande sparformer för privat pensionssparande där ett löpande
            kapitalvärde beräknas ska kunna kopplas till och ingå i det "Individuella
            Pensions- och Bosparandet, IPBS". Förutsättningen ska vara att
            medlen är individuellt kapitaliserade och låsta till 55 års ålder
            eller senare, enligt gällande regler för pensionssparande.
          </p>
          <p xml:id="i-LxjG1EDMcazmbq9hp7AHcv">
            I huvudalternativet ska pensionskapital som sparats i ett program
            som anslutits till IPBS kunna användas som säkerhet för lån som
            används för förvärv av bostadsrätt eller eget hus. Sparandets
            huvudanvändning är alltjämt pensionssparande och sparandet ska
            därmed ges samma skattebehandling som vanligt privat pensionssparande.
            Någon extra avdragsrätt och därmed följande "kostnad" för staten
            får ej uppstå. Genom den extra höga säkerhet som systemet erbjuder
            för aktuella topplån ska dessa kunna ges på villkor som till och
            med överträffar inteckningslån i bästa förmånsläge.
          </p>
          <p xml:id="i-GprNBM8HeEbhvYgxeoWbPi">
            Systemet kräver endast att pensionsinstitutet tydligt kan redovisa
            såväl mot pensionssparare som mot långivare vilken del av pensionssparandet
            som tagits i anspråk som säkerhet för topplån i egen bostad. Det
            syns ej föreligga några motiverade skäl varför IPBS inte skulle
            kunna utsträckas till att även medge anslutning av befintligt
            enskilt pensionssparande och därmed öppna för att även dessa medel
            kan tas i anspråk som säkerhet för bostadslån.
          </p>
          <p xml:id="i-ArGYDq2hgJqFSDxDmARcTb">
            Förvaltning
          </p>
          <p xml:id="i-EiPacA3G6jd41P3pkfpvq4">
            Sparandet ska ske i auktoriserade pensionsinstitut enligt samma
            modell som för det individuella pensionssparandet, IPS, det vill
            säga med frihet att välja mellan olika fonder eller enskilda placeringar
            enligt förvaltarens utbud. Även kollektivt förvaltade medel i
            så kallade traditionella pensionsförsäkringar bör kunna ingå,
            åtminstone till den del medlen på ett entydigt sätt bokats som
            tillhöriga kunden. Det ska finnas en generell spärr mot att ta
            ut pengar ur systemet i förtid annat än för angivet ändamål att
            förvärva eget bostadslån.
          </p>
          <p xml:id="i-2iur2nf2pXEReR2sgPgdta">
            Lånerätt
          </p>
          <p xml:id="i-EZa4AwBJoECtPEbbRwadKi">
            IPBS-planen kombineras med en kopplad lånerätt i samma pensionsinstitut
            eller genom förmedling hos annat bolåneinstitut. Den som sparar
            i IPBS ska kunna erbjudas att låna upp till motsvarande hela det
            sparade beloppet, inklusive värdetillväxt till en förmånsränta
            som motsvarar institutets avkastning på medel placerade i bostadsobligationer
            plus en hanteringsmarginal. Utsträcks lånerätten till mer än det
            sparade beloppet får räntan även inkludera för institutet uppkommande
            kostnader för kapitaltäckning etcetera. De lån som tas mot säkerhet
            i pensionssparandet ska ha en sådan längsta löptid och återbetalningsplan
            att lånet är fullt återbetalt innan pensionen ska börja utbetalas.
          </p>
          <p xml:id="i-Vvntmd2mEUyM34uhGQNgGL">
            Mot bakgrund av vad som ovan anförts om långsiktigt bosparande,
            och den ovan redovisade diskussionen om belåning av enskilt pensionssparande,
            vill jag ställa följande fråga till statsrådet:
          </p>
          <p xml:id="i-5mR7nrisct9F3ngD6ZDmYA">
            Avser statsrådet att ta initiativ till åtgärder som kan underlätta
            hushållens förvärv av egen bostad till exempel genom att införa
            ett integrerat sparsystem som utan extra kostnad för staten kombinerar
            bostads- och pensionssparande?
          </p>
        </div>
      </div>
    </body>
  </text>
</TEI>
