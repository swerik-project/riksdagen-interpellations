<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0258">
  <teiHeader>
    <fileDesc>
      <titleStmt>
        <title>privatimport av bilar och motorcyklar från USA</title>
        <author>Gylling, Johnny (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>privatimport av bilar och motorcyklar från USA till statsrådet Ulrica Messing om privatimport av bilar och motorcyklar från USA</title>
          <idno type="rdwebb">GQ10258</idno>
          <ref type="dokument_url_text">http://data.riksdagen.se/dokument/GQ10258/text</ref>
          <ref type="dokument_url_html">http://data.riksdagen.se/dokument/GQ10258</ref>
          <ref type="dokumentstatus_url_xml">http://data.riksdagen.se/dokumentstatus/GQ10258</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PsSysCdjrkuVBAo163T4KM</idno>
            <persName>Johnny Gylling</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Qv2yjXdJAQZCsHe1hd9DXT" corresp="i-PsSysCdjrkuVBAo163T4KM">
          <date when="2003-03-28"/>
        </correspAction>
        <correspAction type="answered" xml:id="i-9k9RitwQvpX9cgqGfNnuGF">
          <date when="2003-04-29"/>
        </correspAction>
        <correspAction type="received" xml:id="i-GwhcLx8qLxitBpuhSYzAYQ" corresp="i-L7Ay5GaFaMutWEX7utMv62">
          <date when="2003-03-28"/>
        </correspAction>
        <correspAction type="answered" xml:id="i-UDViUm7wX416ZoBGJgsJaK" corresp="i-L7Ay5GaFaMutWEX7utMv62">
          <date when="2003-04-29"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QwG3pbQTZWcBxWcQNyJd7M">
            Interpellation 2002/03:258 av Johnny Gylling (kd) till statsrådet
            Ulrica Messing om privatimport av bilar och motorcyklar
          </p>
        </div>
        <div type="ipqSubmissionInfo">
          <p xml:id="i-Dth5A49PaSZsqDwkQPT3pp">
            den 28 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SqkCbKwqXscfv3CrxqwaJE">
            Vägverket föreslog nyligen att dispenserna för privatimport av
            bilar och motorcyklar från tredjeland ska dras in. Förslaget gällde
            även flyttgods och arvegods. Innebörden var att varje privatperson
            som vill ta med sig en bil när man flyttar hem från USA eller
            vill importera en motorcykel från samma land skulle avkrävas alla
            de intyg som en generalagent behöver uppvisa. I praktiken hade
            det gjorts omöjligt att privatimportera.
          </p>
          <p xml:id="i-FakyqHrgEfywE4YX7NKL7q">
            Efter starka reaktioner från allmänheten, motororganisationer
            och även småföretagare har nu Vägverkets generaldirektör beslutat
            att inte genomföra förslaget. I ett frågesvar (2002/03:521) har
            även statsrådet beklagat Vägverkets förslag och lovat följa utvecklingen
            noga.
          </p>
          <p xml:id="i-BfSYDD9tkT556kTXrRUs3x">
            Skälen till Vägverkets förslag har inte varit lätta att förstå.
            Vägverkets ansvariga har vid direktkontakt angett skäl som att
            USA-bilar skulle vara mindre trafiksäkra, bullra mer och ha sämre
            avgasvärden. Det har också hänvisats till att dispenserna för
            privatimporten missbrukas av oseriösa näringsidkare som skriver
            bilarna på släktingar. I offentliga sammanhang har inte Vägverket
            lyckats presentera några rimliga skäl alls. Vägverket har inte
            heller i sin remiss av föreskrifterna givit någon som helst problembild
            av privatimporten, ej heller någon konsekvensbeskrivning av förslaget.
            Eftersom det aktuella förslaget endast berördes i två korta meningar
            i remissen är det förklarligt att de remissinstanser som svarat
            inte givit frågan någon större uppmärksamhet. Dessutom sändes
            inte remissen till de stora motororganisationerna som berörs,
            såsom Motorhistoriska Riksförbundet, Kungliga Automobilklubben
            samt American Car Club Sweden.
          </p>
          <p xml:id="i-MawyVfs9XBMBczeZWB7BKc">
            Det som ytterligare förvånar mig är att Vägverket ignorerat riksdagens
            uttalanden om att värna fordonshobbyn som antogs 2002. Även statsrådet
            har i pressmeddelanden deklarerat samma sak. Vägverket har uppenbarligen
            inte samma syn på fordonshobbyn som regering och riksdag.
          </p>
          <p xml:id="i-LVG1zb7P9dDn2ZVCqCYunF">
            Enligt Vägverkets pressmeddelande den 26 februari 2003 avser
            man att inte nu genomföra förslaget om stoppad privatimport från
            USA men att i höst återkomma med ett nytt förslag där man "tar
            hänsyn till de synpunkter som framförts".
          </p>
          <p xml:id="i-W1TwpFGf9uqjHGyVHPBg5a">
            Förtroendet för Vägverket har skadats av dessa turer och behöver
            återupprättas hos allmänheten i stort men i synnerhet bland motorfolket.
          </p>
          <p xml:id="i-Wha4evmWG4Ux4DTBdLihz1">
            Med anledning av vad som anförts vill jag fråga statsrådet följande:
          </p>
          <p xml:id="i-6ieZK7qKbgpxxiPuQygFGt">
            Vilka åtgärder avser statsrådet att vidta för att Vägverket framöver
            bättre ska följa de uttalanden som riksdag och regering gjort
            avseende fordonshobbyns förutsättningar?
          </p>
          <p xml:id="i-X4vHFYvAZPtgMyEFd7oqvx">
            Vilka åtgärder avser statsrådet att vidta för att amerikanska
            bilar och motorcyklar i framtiden inte hanteras på ett diskriminerande
            sätt av Vägverket?
          </p>
        </div>
      </div>
    </body>
  </text>
</TEI>
