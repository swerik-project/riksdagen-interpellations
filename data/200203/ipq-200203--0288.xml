<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0288">
  <teiHeader>
    <fileDesc>
      <titleStmt>
        <title>utvecklingen i Latinamerika</title>
        <author>Özürküt, Sermin (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>utvecklingen i Latinamerika till utrikesminister Anna Lindh om utvecklingen i Latinamerika</title>
          <idno type="rdwebb">GQ10288</idno>
          <ref type="dokument_url_text">http://data.riksdagen.se/dokument/GQ10288/text</ref>
          <ref type="dokument_url_html">http://data.riksdagen.se/dokument/GQ10288</ref>
          <ref type="dokumentstatus_url_xml">http://data.riksdagen.se/dokumentstatus/GQ10288</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BcpdUKhPbeES19rexxtwyD</idno>
            <persName>Sermin Özürküt</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RwpKDhiyZHzghgYVKnyUH2" corresp="i-BcpdUKhPbeES19rexxtwyD">
          <date when="2003-04-14"/>
        </correspAction>
        <correspAction type="received" xml:id="i-YNHxBv93HiQmJk8ZndHT3Y">
          <date when="2003-04-14"/>
        </correspAction>
        <correspAction type="answered" xml:id="i-AGKLNg7Cgg534zwceNcVkh">
          <date when="2003-05-26"/>
        </correspAction>
        <correspAction type="received" xml:id="i-7wRqrX3vEEERFCEZgzwLbs" corresp="i-S7LcGmD5NuSMrFDW8LBeJ1">
          <date when="2003-04-14"/>
        </correspAction>
        <correspAction type="answered" xml:id="i-Y1Qvoujm6di3DX9thNsZAf" corresp="i-S7LcGmD5NuSMrFDW8LBeJ1">
          <date when="2003-05-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3ghrLRpBoRZXeuysGTaRMD">
            Interpellation 2002/03:288 av Sermin Özürküt (v) till utrikesminister
            Anna Lindh om utvecklingen i Latinamerika
          </p>
        </div>
        <div type="ipqSubmissionInfo">
          <p xml:id="i-AiBZ2QMPp8v48GWTZpMkpJ">
            den 14 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NZmpTm7ZS9y4VR3Vp7yqZM">
            Medan världens blickar i dag riktas mot kriget i Irak fördjupas
            motsättningarna mellan regeringar och folkliga rörelser i flera
            länder i Syd- och Centralamerika. USA är djupt involverat i dessa
            konflikter.
          </p>
          <p xml:id="i-14XPRApKiDhDpnqDNwJ2vY">
            Alltsedan Monroedoktrinen framlades i amerikanska kongressen
            1823 har USA betraktat Syd- och Centralamerika som sin egen bakgård.
            USA anser sig ha rätt att styra och ställa bäst man vill på denna
            del av den amerikanska kontinenten.
          </p>
          <p xml:id="i-FJyXgoJiVUjpsXQeJGe6LZ">
            USA har i demokratins namn stött och samarbetat med en lång rad
            diktaturer för att behålla sin dominans. USA har på olika sätt
            bevarat dominansen genom att sända militära rådgivare, utbildade
            av militärer @ inte minst tortyrspecialister, vilket skett inom
            CIA:s ram. Sedan flera decennier har dock folken i syd- och centralamerikanska
            länder kämpat för att värja sig mot USA:s dominans.
          </p>
          <p xml:id="i-CWdShWSTcRMK7NbPBSfCVe">
            Under de senaste årtiondena har folkliga rörelser vunnit styrka
            i Latinamerika. I en del länder har ett mer normalt politiskt
            liv blivit möjligt, till exempel i El Salvador, Guatemala och
            Peru. I Guatemala och El Salvador upphörde kriget mellan gerillan
            å ena sidan och militär och dödspatruller å den andra. I Peru
            störtades diktatorn Fujimori. I Venezuela har Chavez valts till
            president och påbörjat en rad sociala reformer. I Brasilien har
            Lula framburits av den mäktiga sociala rörelsen MST och valts
            till president. Han har i dag ett brett folkligt stöd.
          </p>
          <p xml:id="i-MFwkWGxwosEVuCQu2CHy1b">
            I Nicaragua har korruptionsbekämpningen varit framgångsrik och
            president Aleman har själv släpats inför rätta för korruption.
          </p>
          <p xml:id="i-PEyz9JCqMDShfGc2YPhMXm">
            När det gäller den mest infekterade konflikthärden Colombia inleddes
            millennieskiftet med samtal mellan gerillan (FARC och ELN) och
            regeringen.
          </p>
          <p xml:id="i-G6EPquoddKNRsvcsjGpvfE">
            I dag verkar emellertid denna utveckling, som karakteriserades
            av ett spirande hopp om fred, frihet från USA-dominans och normala
            politiska förhållanden, på flera håll få ett brutalt slut.
          </p>
          <p xml:id="i-6B2gMe5Y19DkKrSQEUvZV9">
            I Venezuela inleddes under hösten 2002 ett försök till statskupp
            riktat mot den folkvalde presidenten Chavez och hans reformpolitik
            till stöd för Venezuelas fattiga befolkning @ en statskupp som
            åtföljdes av ekonomiska sabotage, vilka i okritiska medier världen
            över framställts som strejker. I själva verket är det frågan om
            ett begränsat antal människor och grupper av personer i nyckelställning
            inom näringslivet som vägrat utföra sina uppgifter, något som
            den breda massan av Venezuelas befolkning fått lida för.
          </p>
          <p xml:id="i-2nTG2LVvgD1hNN214y1iNR">
            I Colombia har Pastrana ersatts av Uribe som president. Den sistnämnde
            har länge varit känd för intima kontakter med paramilitären och
            för en oförsonlig hållning gentemot gerillan. Under de senaste
            månaderna har det pågått en militär uppladdning från USA:s sida
            i Colombia som en del av Plan C som inte bara omfattar Colombia
            utan även andra länder i Latinamerika. Det är väl känt att Plan
            C bakom en täckmantel av narkotikabekämpning främst inriktar sig
            på att bekämpa den gerilla som i dag behärskar en tredjedel av
            Colombia.
          </p>
          <p xml:id="i-6oawUWcQLbRHUan2MahVhx">
            I stället för att inrikta sig på ett långsiktigt arbete för fred
            i Colombia med samtal och förhandlingar kan ett omfattande militärt
            angrepp på gerillans områden befaras. Colombias kommunistiska
            parti, som länge arbetat för en lösning med fredliga medel, attackeras
            och utsätts för allt allvarligare hot, varav attentatsförsöket
            mot redaktören för Voz, partiets tidning, Carlos Lozano, är ett
            i raden av dessa hot.
          </p>
          <p xml:id="i-6xUcgEcRkm4YgepqqicDMp">
            Det är väl känt att både FARC-gerillan och den president Uribe
            närstående paramilitären finansierar sin verksamhet med narkotikaaffärer.
            En stor del av det kokain som kommer till Sverige kommer från
            Colombia. För att försöka få ett stopp på dessa leveranser ger
            Sverige 10 miljoner årligen i bistånd, vid sidan av det bistånd
            som går till olika frivilligorganisationer som arbetar med humanitär
            verksamhet, demokrati och mänskliga rättigheter. Men Colombia
            är ett land med en omfattande korruption @ inte minst statsapparatens
            olika delar är anfrätt av denna korruption, varför det torde finnas
            en fara för att svenska biståndspengar till narkotikabekämpning
            i stället går till gerillabekämpning.
          </p>
          <p xml:id="i-74vJTqodjBMu2v3cSoEJKC">
            I El Salvador där FMLN-gerillan i slutet av 1990-talet ombildades
            till ett politiskt parti för att åstadkomma ett normalt politiskt
            liv fördjupas åter motsättningarna. USA är åter inblandat i denna
            utveckling, där det finns tecken som tyder på att de gamla paramilitära
            dödspatrullerna håller på att reorganiseras.
          </p>
          <p xml:id="i-6tCjRUeBf1GZzrJsnzEjwP">
            I mars genomfördes val i El Salvador. FMLN blev största parti.
            Men högerpartierna har majoritet i parlamentet. Läget är instabilt.
          </p>
          <p xml:id="i-MjUHh5spjgwVxuoJRJzNrF">
            De allvarligaste incidenterna har dock den senaste månaden inträffat
            i Bolivia. Under en lång följd av år har USA krävt att "kokabusken
            skall ryckas upp med rötterna". Detta har presenterats som en
            anti-narkotikapolitik. Man har inte gjort skillnad mellan det
            tusenåriga bruket att tugga kokablad och det kokainmissbruk på
            vilket andra människor än de kokaodlande bönderna @ kokainproducenterna
            och -distributörer @ tjänar stora pengar på. (För övrigt har kokaodlandet
            minskat i Bolivia.)
          </p>
          <p xml:id="i-7C1MNS4V1rJPcAs71XoyMH">
            Vänsterpartiet MAS har av regeringen i Bolivia krävt ett övergångsprogram
            för kokaodlande bönder i bland annat Cochabamba, så att man kan
            börja odla andra grödor än koka samt få bättre kommunikationer
            så att man kan nå de marknader man menar finns för dessa alternativa
            grödor. Bolivias olika högerregeringar har svarat blankt nej till
            dessa krav trots omfattande blockader och strejker.
          </p>
          <p xml:id="i-UGckFxQptEyqpEnmVQNxHD">
            Denna rörelse bland bönderna har dock vuxit till att inte längre
            bara handla om kokaodlandet. Den har kommit att handla om en kamp
            mot omfattande privatiseringar som regeringen önskat genomföra
            av landets olika naturtillgångar.
          </p>
          <p xml:id="i-RqLVHNUFwjdXmFoPzrRmVS">
            De privatiseringar som genomförts i Bolivia har medfört stigande
            priser på olika förnödenheter. De folkliga rörelsernas svar på
            dessa har varit blockader och strejker. Med särskilt raseri har
            befolkningen i landet reagerat mot privatisering av landets vattentillgångar.
            Rörelsen har tvingat regeringen att dra tillbaka denna privatisering.
          </p>
          <p xml:id="i-B8DAx6KfNv8tJGrKxgX4n1">
            Under hösten ökade USA:s insatser i Bolivia. Till ambassadör
            i Bolivia utsågs David Greenlee som har ett förflutet i Contras
            i Nicaragua och som rådgivare sändes Otto Reich, även han med
            likartat förflutet.
          </p>
          <p xml:id="i-PXSn8wwCh3G8g2Nra6hRaf">
            Regeringen i Bolivia har inte respekterat mänskliga rättigheter.
            Människor som arresterats har hittats mördade eller blivit svårt
            misshandlade.
          </p>
          <p xml:id="i-TSSeQSfYTbxMmP9cFnV2rf">
            Under de två veckor då läget var som mest tillspetsat dödades
            flera bönder i strejker och demonstrationer. Demonstrationerna
            inleddes av strejkande poliser. Till dessa demonstrationer anslöt
            sig andra grupper. Sammanlagt dödades inom två veckor över 30
            demonstranter av den bolivianska militären.
          </p>
          <p xml:id="i-VuvoTEc2cWAjjaHVuMrfaT">
            I Bolivia har det vuxit fram en massrörelse mot regeringens privatiseringspolitik.
            Samtidigt har regeringen infört nya skatter för befolkningen.
            Den folkliga rörelsen möts med militärt våld.
          </p>
          <p xml:id="i-Tf4SN2X1JdHhWxPyhd1TVZ">
            Det blir alltmer uppenbart att den nyliberala politik man vill
            påtvinga Bolivias befolkning inte kan genomföras enbart med hjälp
            av massiv mediedominans och propaganda utan att det krävs militärt
            eller paramilitärt våld för att den ska bli verklighet. Uppenbart
            är dock att den nyliberala politiken är oönskad.
          </p>
        </div>
        <div type="ipQuestion">
          <p xml:id="i-PBoV19ewWXh9g12rgNaWMB">
            Jag vill därför fråga utrikesministern:
            <list rend="unordered">
              <item>
                1.Avser utrikesministern att initiera någon utredning för att
                förhindra att eller undersöka om biståndet till narkotikabekämpning
                i Colombia verkligen används för det ändamål den svenska regeringen
                avser och inte till gerillabekämpning?
              </item>
              <item>
                2.Avser utrikesministern att ta några initiativ i FN, EU och
                andra internationella organisationer för att få stopp på den upptrappning
                av det politiska våldet som med stöd av USA inletts i Bolivia?
              </item>
              <item>
                3.Avser utrikesministern att ta initiativ för att understödja
                de sociala reformrörelser som vuxit fram i Brasilien och Venezuela?
              </item>
              <item>
                4.Avser utrikesministern att ta några initiativ för att värna
                dessa länders folk rätt att själva välja sin framtid och förhindra
                att krafter utanför Brasilien och Venezuela blandar sig i dessa
                länders sociala och politiska utveckling?
              </item>
            </list>
          </p>
        </div>
      </div>
    </body>
  </text>
</TEI>
