<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0115">
  <teiHeader>
    <fileDesc>
      <titleStmt>
        <title>vuxenutbildning</title>
        <author>Larsen, Sofia (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>vuxenutbildning till statsrådet Lena Hallengren om vuxenutbildning</title>
          <idno type="rdwebb">GQ10115</idno>
          <ref type="dokument_url_text">http://data.riksdagen.se/dokument/GQ10115/text</ref>
          <ref type="dokument_url_html">http://data.riksdagen.se/dokument/GQ10115</ref>
          <ref type="dokumentstatus_url_xml">http://data.riksdagen.se/dokumentstatus/GQ10115</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XXuTUfCrSzD7sKMdyYtEft</idno>
            <persName>Sofia Larsen</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-YFStpAqtGfzYmNqojZfyS5" corresp="i-XXuTUfCrSzD7sKMdyYtEft">
          <date when="2002-12-20"/>
        </correspAction>
        <correspAction type="answered" xml:id="i-AiUFaYabtUHuNy66obkp8s">
          <date when="2003-01-28"/>
        </correspAction>
        <correspAction type="received" xml:id="i-CigSxhsGPiEtB8HRnNqpQc" corresp="i-HxcQkHC9fDSzkJWgvdhDEF">
          <date when="2002-12-20"/>
        </correspAction>
        <correspAction type="answered" xml:id="i-3HcmwhZC9gr3p9xtJmqE2Z" corresp="i-PzNviXpYSimQsvSkF9CmDz">
          <date when="2003-01-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Djn8wqcMc4iSZqVn3KZZNB">
            Interpellation 2002/03:115 av Sofia Larsen (c) till statsrådet
            Lena Hallengren om vuxenutbildning
          </p>
        </div>
        <div type="ipqSubmissionInfo">
          <p xml:id="i-A5yHUZzSaXmYqYZfMbFfgf">
            den 20 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-S53F2Z3CML7itwKn4eoXF9">
            Kraven på en hög utbildningsnivå, hos både individer och befolkningen
            i sin helhet, är större i dag än någonsin tidigare. Både den nationella
            och internationella utvecklingen visar att arbetskraft med låg
            utbildningsnivå kommer att ersättas av individer med högre utbildning.
            Under hela 1990-talet har personer med kort utbildning varit de
            som först blivit arbetslösa och de som sist fått ett nytt arbete
            när konjunkturen vänt. Treårig gymnasieutbildning framställs allt
            oftare som ett minimikrav för alla som söker sig till arbetslivet
            i dag.
          </p>
          <p xml:id="i-CoMUeTDLgorMLgaar25bEt">
            För Centerpartiet är krav på kompetensutveckling, livslångt lärande
            och vuxenutbildning centrala politiska mål tillsammans med en
            förbättrad grund- och gymnasieskola samt utbyggd högskoleutbildning.
            Centerpartiet bidrog genom samarbetet med regeringen till Kunskapslyftets
            införande. På samma sätt har Centerpartiet starkt bidragit till
            en expansion av högskolans utbyggnad i stora delar av Sverige.
          </p>
          <p xml:id="i-PzL7xPajH4g6977EqXXzYW">
            Centerpartiet ser att utbildning är ett av de viktigaste instrumenten
            för att skapa rättvisa, jämlikhet och jämställdhet mellan enskilda
            människor och mellan olika grupper av människor. I dag råder det
            stora skillnader i utbildningsnivå mellan olika kategorier av
            arbetstagare, mellan befolkningen i olika regioner i landet men
            även mellan män och kvinnor.
          </p>
          <p xml:id="i-2BVNoeziaiPxezf5Ny5KZV">
            Både för individen och samhällsekonomin i stort handlar det om
            ett viktigt vägval inför framtiden. Att avsätta resurser för grundläggande
            utbildning är ett led i att skapa tillväxt men också ett leda
            i att skapa livskvalitet för den enskilda människan.
          </p>
          <p xml:id="i-YWmBAQcvrWSSQ1K8KatpWk">
            I regeringsförklaringen står följande om regeringens ambitioner
            för vuxenutbildningen: "Vuxenutbildningen görs mer tillgänglig
            och flexibel". Sex ord om vuxenutbildning. I regeringens budget
            som presenterades i oktober är inte heller vuxenutbildning något
            prioriterat område, snarare tvärtom.
          </p>
          <p xml:id="i-QRdr1aNSVM55WdacrZShMo">
            Rekryteringsbidraget
          </p>
          <p xml:id="i-NRhuxzp1NGZufig2i3kA7B">
            Vi kan bara konstatera att med regeringens politik kommer färre
            människor att kunna komplettera sin utbildning på grundskole-
            och gymnasienivå. Detta är konsekvensen av den besparing på 250
            miljoner kronor som gjorts på rekryteringsbidraget. Pengar som
            skulle användas till att stimulera människor, som är arbetslösa
            eller riskerar att bli arbetslösa, till att studera på grundskole-
            och gymnasienivå.
          </p>
          <p xml:id="i-SwkDuY9wLTyVqV8CCcAaXD">
            För många människor, och speciellt för kvinnor med kort utbildning,
            har vuxenstudier varit början till ett nytt liv med stärkta möjligheter
            att på nytt få fotfäste på arbetsmarknaden. Det är därför ett
            stort svek mot dessa människor att minska deras möjligheter att
            få grundläggande utbildning.
          </p>
          <p xml:id="i-Dz9jBV7cPrK7UVfDowStRQ">
            Regeringen ändrar också reglerna för rekryteringsbidraget jämfört
            med det tidigare särskilda utbildningsbidraget UBS. Rekryteringsbidragen
            ska lämnas till personer mellan 25 och 50 år. I perspektivet livslångt
            lärande anser vi att det är oacceptabelt att personer som är över
            50 år utestängs från rekryteringsbidraget. Det finns i dag personer
            som är över 50 år och som varken har grundskole- eller gymnasiekompetens
            och som riskerar att bli arbetslösa. Dessa personer blir med regeringens
            förda politik hänvisade till kortvariga lågavlönade arbeten eller
            långvarig arbetslöshet. Vi menar att det inte finns skäl att ha
            en övre åldersgräns för rekryteringsbidraget. Regeringen hänvisar
            till att rekryteringsbidraget måste överensstämma med studiemedelssystemet
            varför den övre åldersgränsen måste vara 50 år. Vi menar att regeringens
            koppling mellan studiemedelssystemet och rekryteringsbidraget,
            vad gäller åldersgränsen, inte låter sig göras. Studiemedelssystemet
            bör vara ett renodlat system för studier på högskolenivå varför
            hänsyn inte behöver tas till ett bidrag som inte ens ingår i studiemedlen
            och som gäller studier på grundskole- och gymnasienivå. Vi vill
            också tillägga att det är långt viktigare att se till den enskilde
            individens behov än till behovet av att eftersträva att rekryteringsbidraget
            måste överensstämma med studiemedelssystemets regelverk.
          </p>
          <p xml:id="i-Ti3jhXcdYVvM758SJJ644E">
            Kvalificerad yrkesutbildning
          </p>
          <p xml:id="i-JciD95KZmkV8SKPxJnNBfE">
            Vad gäller den kvalificerade yrkesutbildningen kommer den besparing
            som regeringen gjort på denna utbildning att leda till att inga
            nya utbildningar kan starta under 2003. I budgetpropositionen
            skriver regeringen att dess ambition är att på sikt utöka KY.
            Men det räcker inte långt när behovet är akut @ utbildningsplatserna
            behövs i dag, inte om några år.
          </p>
          <p xml:id="i-9aGErFTpmPs4yghd9CyaR2">
            Det är i dag många som behöver omskolas och KY har visat sig
            fylla ett stort behov på alla de platser i landet som drabbats
            hårt av varsel och uppsägningar. Utbildningarna har visat sig
            vara mycket effektiva i att få fler i arbete. KY står för en flexibilitet
            och möjlighet att anpassa sig efter behoven på den lokala arbetsmarknaden.
          </p>
          <p xml:id="i-QBWwnhQfYkfUdnwEV6J8Po">
            Utbildningsinsatser behövs för alla branscher, inte minst för
            de mindre och medelstora företagens vidareutveckling. Ur tillväxtsynpunkt
            är det viktigt att flaskhalsar som uppstår i företagande på grund
            av brist på kompetens åtgärdas så fort som möjligt. En nära arbetslivsanknuten
            utbildning med tydliga praktikinslag och med ett utbildningsinnehåll
            som svarar mot företagens behov av kompetens är därför oerhört
            betydelsefull. För att öka tillväxten och stimulera företagens
            utveckling krävs utbildningsinsatser av det slag som en kvalificerad
            yrkesutbildning ger.
          </p>
          <p xml:id="i-U6bXtztj3dzmn5QDXLCEzf">
            Det har visat sig att intresset för att starta kvalificerad yrkesutbildning
            är stort. I dag finns det ca 260 utbildningar inom olika branscher.
            År 2000 hade enligt SCB drygt 85 % av studenterna fått arbete
            eller startat egna företag och 9 % studerade vidare på högskolor
            och universitet senast sex månader efter avslutad utbildning.
          </p>
          <p xml:id="i-H9vayp16QD8NxYB9pP1P9m">
            Centerpartiet har varit pådrivande i att få till stånd en kvalificerad
            eftergymnasial yrkesutbildning. Redan när försöksverksamheten
            startade 1996 föreslog Centerpartiet att tempot i försöksverksamheten
            skulle höjas, det vill säga att fler platser skulle införas redan
            första året. För att tillgodose näringslivets efterfrågan på utbildad
            arbetskraft anser Centerpartiet att vi inte kan vänta med att
            öka antalet utbildningsplatser. För att klara efterfrågan bör
            ytterligare platser ställas till KY:s förfogande. Vid en ökning
            av antalet utbildningsplatser vill vi understryka vikten av att
            en hög kvalitet på utbildningarna bibehålls.
          </p>
          <p xml:id="i-LLYa8QEYLHY7Lqjwq8SHFS">
            Jag vill med anledning av detta fråga statsrådet följande:
          </p>
          <p xml:id="i-Ru6WhQrtQixZb7Kvd1TKNM">
            Vilka åtgärder avser statsrådet att vidta för att stärka KY?
          </p>
          <p xml:id="i-Tk5SPeoRvEjrbsMiMTaLBz">
            I vilken takt avser statsrådet att öka utbildningsplatserna för
            KY?
          </p>
          <p xml:id="i-VxSAGv1A7PPqW5Hwdam6JJ">
            Vilka åtgärder avser statsrådet att vidta för att KY på ett bra
            sätt ska kunna fylla behoven på den lokala arbetsmarknaden?
          </p>
          <p xml:id="i-Sj6Xp3d4fong5xMPAokSzY">
            Vilka åtgärder avser statsrådet att vidta för att stärka möjligheterna
            för personer utan grundläggande behörighet på grundskole- eller
            gymnasienivå att kunna studera?
          </p>
          <p xml:id="i-LGBFYWgzoqUMwmdGm4xmK4">
            Vilka åtgärder avser statsrådet att vidta för att förbättra möjligheterna
            för personer över 50 år, utan grundläggande behörighet på grundskole-
            eller gymnasienivå, att kunna studera?
          </p>
        </div>
      </div>
    </body>
  </text>
</TEI>
