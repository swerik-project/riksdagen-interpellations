<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0071">
  <teiHeader>
    <fileDesc>
      <titleStmt>
        <title>miljöklassning av bilar</title>
        <author>Bergström, Sven (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>miljöklassning av bilar till miljöminister Lena Sommestad om miljöklassning av bilar</title>
          <idno type="rdwebb">GQ1071</idno>
          <ref type="dokument_url_text">http://data.riksdagen.se/dokument/GQ1071/text</ref>
          <ref type="dokument_url_html">http://data.riksdagen.se/dokument/GQ1071</ref>
          <ref type="dokumentstatus_url_xml">http://data.riksdagen.se/dokumentstatus/GQ1071</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <persName>Sven Bergström</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-DDD2TQtQscAtS7AdsdxAt3" corresp="i-KtELEJ9HytY7HFgQExEzLq">
          <date when="2002-11-29"/>
        </correspAction>
        <correspAction type="answered" xml:id="i-Uk4gSJqNgwueS4DMvLDpsj">
          <date when="2003-01-24"/>
        </correspAction>
        <correspAction type="received" xml:id="i-QxAKDK57xvpifUBdKMsPD6" corresp="i-4f2bAEUboRxqAf7W8Ybmzm">
          <date when="2002-11-29"/>
        </correspAction>
        <correspAction type="answered" xml:id="i-6iYB4w2ojA5ysmPrMvnVau" corresp="i-4f2bAEUboRxqAf7W8Ybmzm">
          <date when="2003-01-24"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Rx1o4jQJq1xYeJYjfr6ZUu">
            Interpellation 2002/03:71 av Sven Bergström (c) till miljöminister
            Lena Sommestad om miljöklassning av bilar
          </p>
        </div>
        <div type="ipqSubmissionInfo">
          <p xml:id="i-DEKgGHjrbUbc5CxLyx5nkd">
            den 29 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WfWm65fPe3SgbPVSaseF5x">
            Om hela Sverige ska kunna leva och utvecklas behövs väl fungerande
            kommunikationer. Och i stora delar av landet är bilen det enda
            fungerande transportmedlet. Samtidigt vet vi att biltrafiken,
            trots katalysatorrening och andra miljöförbättrande förändringar,
            ger upphov till utsläpp som belastar miljön. Biltrafiken är i
            själva verket ett av de allvarligaste hoten mot miljön och klimatet.
            Och klimatfrågan är i sin tur en av de absolut viktigaste framtidsfrågorna
            för jorden som helhet.
          </p>
          <p xml:id="i-Tro7yBfR6nthq3hnLS5FmT">
            Mänsklighetens påverkan på den naturliga växthuseffekten kommer
            att få ödesdigra konsekvenser för jorden och dess invånare om
            ingenting görs. Transportsystemet står för en stor del av utsläppen
            av växthusgasen koldioxid. Därtill ökar denna sektor sina utsläpp.
            Detta gör en förändring till ett långsiktigt hållbart transportsystem
            mycket angelägen.
          </p>
          <p xml:id="i-72nQ8A8XSksYsp9JvpM1mM">
            Om vi skjuter upp angelägna förändringar av det fossilbaserade
            samhället riskerar kostnaderna i framtiden att bli mångdubbelt
            större. Det behövs konkreta åtgärder för att lösa problemen med
            mänsklighetens påverkan på växthuseffekten. En sådan konkret åtgärd
            är att påskynda utvecklingen av miljöanpassade fordon som ger
            en minimal eller ingen negativ påverkan alls på den yttre miljön,
            så kallade nollemissionsfordon. Detta har vi från Centerpartiets
            sida tidigare påpekat många gånger. En annan viktig fråga är att
            utforma ett miljöklassningssystem för personbilar som faktiskt
            lever upp till namnet och som kan få internationell acceptans.
          </p>
          <p xml:id="i-Hs8RWSmWuerKiLxkt9hXNv">
            I dag är det svenska miljöklassningssystemet utformat efter de
            utsläppskrav på kolväten, kväveoxider och kolmonoxid som ställs
            på bilar för att få säljas inom EU 2005. Ett problem med detta
            är att kraven inte kommer att förändras så att en allt större
            andel av de bilar som säljs kommer att hamna i den högsta miljöklassen.
            Miljöklassningen blir på så sätt endast ett svagt incitament för
            bilindustrin att förbättra sina motorer.
          </p>
          <p xml:id="i-7KjwdvZw2kH4sAr9zs71mj">
            Ett annat och helt grundläggande problem är att den mest elakartade
            växthusgasen, koldioxid, inte är inkluderad. Frågan har utretts
            av den socialdemokratiska regeringen sedan 1995 i olika omgångar,
            av Naturvårdsverket liksom av statliga kommittéer och resultatet
            är fortfarande noll.
          </p>
          <p xml:id="i-KzWPSxMxphNHa6HFJk12xj">
            Detta innebär med andra ord att en bil kan ha hur många hästkrafter
            som helst och ha en hur hög bränsleförbrukning som helst och ändå
            hamna i den högsta miljöklassen. Därmed är inte miljöklassystemet
            en god indikator på ett bra miljöval. Det verkar inte heller som
            om ambitionen är att stimulera bra miljöval eftersom koldioxidutsläpp
            över huvud taget inte beaktas.
          </p>
          <p xml:id="i-6AAc7EAJsxNCr7SKaBoSXj">
            En rapport från Toyota Sweden AB visar att 67 % av de bensindrivna
            bilar som såldes under 2001 fanns i den högsta miljöklassen. I
            år beräknas motsvarande andel bli drygt 90 %. Om krav på begränsad
            bensinförbrukning infördes i miljöklassningen skulle många stora
            bilmärkens försäljning i den högsta miljöklassen minska avsevärt.
          </p>
        </div>
        <div type="ipQuestion">
          <p xml:id="i-8oTzbEVpM9zEhmXUppiG57">
            Mot bakgrund av ovanstående vill jag fråga miljöministern:
            <list rend="unordered">
              <item>
                1. Vilka åtgärder är miljöministern beredd att vidta för att
                påskynda utvecklingen av miljöanpassade fordon som ger en minimal
                eller ingen negativ påverkan alls på den yttre miljön, så kallade
                nollemissionsfordon?
              </item>
              <item>
                2. Är miljöministern beredd att lägga fram förslag så att koldioxidutsläpp
                beaktas i miljöklassningssystemet?
              </item>
            </list>
          </p>
        </div>
      </div>
    </body>
  </text>
</TEI>
