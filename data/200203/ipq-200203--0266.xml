<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0266">
  <teiHeader>
    <fileDesc>
      <titleStmt>
        <title>Inlandsbanan</title>
        <author>Larsson, Håkan (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Inlandsbanan till statsrådet Ulrica Messing om Inlandsbanan</title>
          <idno type="rdwebb">GQ10266</idno>
          <ref type="dokument_url_text">http://data.riksdagen.se/dokument/GQ10266/text</ref>
          <ref type="dokument_url_html">http://data.riksdagen.se/dokument/GQ10266</ref>
          <ref type="dokumentstatus_url_xml">http://data.riksdagen.se/dokumentstatus/GQ10266</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XxqQtZTdHUTphXEbUJ35Ss</idno>
            <persName>Håkan Larsson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Q8NdfQbkuNFVuwbKbSr5Le" corresp="i-XxqQtZTdHUTphXEbUJ35Ss">
          <date when="2003-04-03"/>
        </correspAction>
        <correspAction type="received" xml:id="i-3YfdeFWXbEt8mqfjWLKH5q" corresp="i-L7Ay5GaFaMutWEX7utMv62">
          <date when="2003-04-03"/>
        </correspAction>
        <correspAction type="answered" xml:id="i-14qxRC1XSQgHcwBUw79aKm" corresp="i-L7Ay5GaFaMutWEX7utMv62">
          <date when="2003-04-29"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Shw5Y1QdqoxLtoo3fMJCEh">
            Interpellation 2002/03:266 av Håkan Larsson (c) till statsrådet
            Ulrica Messing om Inlandsbanan
          </p>
        </div>
        <div type="ipqSubmissionInfo">
          <p xml:id="i-W9dQrgkhKbsrsHKPnuETcM">
            den 3 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-G3svrr3PUX5mtvFPHPYSMC">
            Sedan kommunerna längs Inlandsbanan 1993 tog över förvaltningen
            av banan via Inlandsbanan AB (IBAB) har såväl gods- som turisttrafiken
            utvecklats mycket positivt. Inlandsbanan har stor betydelse för
            företagen i inlandet, särskilt skogs- och träindustrin. Sedan
            starten för IBAB för tio år sedan har godstransporterna ökat med
            hela 350 % och potentialen för fortsatt utveckling är god.
          </p>
          <p xml:id="i-WJbXFvCD2mHPqtU3tHHuAC">
            Förutsättningarna för att den 1 288 kilometer långa banan ska
            kunna utvecklas till något av en svensk "transsibirisk järnväg"
            för turisterna har också förbättrats. Redan nu har Inlandsbanan
            stor betydelse som turistisk attraktion. Volymen för turisttrafiken
            var förra året 100 miljoner kronor i intäkter för besöksnäringen
            i inlandet, en summa som beräknas kunna tredubblas de närmaste
            tre åren. Dessutom utreds för närvarande förutsättningarna för
            att återuppta reguljär persontrafik på sträckan Östersund@Storuman,
            med fortsättning till Umeå.
          </p>
          <p xml:id="i-D8YcyR8rM5UkwV4kxRt7rk">
            För att Inlandsbanans positiva utveckling ska kunna fortsätta
            krävs emellertid snarast en upprustning av delar av banan. IBAB
            har till Banverket understrukit att sträckorna Sveg@Brunflo och
            Arvidsjaur@Gällivare måste åtgärdas de närmaste åren för att trafiken
            på hela banan ska kunna upprätthållas. Dessa bandelar är i dåligt
            skick @ och försämringen fortgår naturligtvis om inga insatser
            görs. Utan en satsning på att rusta upp ovan nämnda bandelar måste
            de stängas för trafik och då skulle Inlandsbanan förlora mycket
            i attraktivitet såväl som godsjärnväg som unik, exotisk turistjärnväg.
          </p>
          <p xml:id="i-9y2smRLzUaVT8VvmRUCLxn">
            I den plan Banverket har presenterat finns dock inga resurser
            för att rusta Inlandsbanan förrän 2008. De resurser som är avsatta
            för upprustning av de delar av banan som kräver detta och ett
            nytt trafikledningssystem uppgår sammanlagt till 585 miljoner
            kronor @ men dessa pengar behövs från 2004 och inte 2008 för att
            trafiken ska kunna fortsätta på hela banan. För att ge Inlandsbanan
            möjlighet att utvecklas som pulsåder i inlandet måste upprustningen
            påbörjas så snart som möjligt och inte om fem år.
          </p>
          <p xml:id="i-CbRJMhnUAdapBynE2fGCsp">
            Enligt Banverkets modell är Inlandsbanans samhällsekonomiska
            lönsamhet god @ och förutsättningarna för ytterligare kraftiga
            volymökningar såväl när det gäller gods- som turisttrafik bedöms
            mycket positivt. Därför vore det djupt olyckligt om senarelagda
            investeringar skulle leda till att de positiva effekterna av banan
            går om intet. Inlandet behöver Inlandsbanan som en pulsåder för
            såväl gods- som turisttrafiken!
          </p>
          <p xml:id="i-8siAFqYEzsRGfDJv6rN5de">
            Mot denna bakgrund vill jag fråga:
          </p>
          <p xml:id="i-XRwSzQ9BMsq9UXrmqpES65">
            Vilka åtgärder ämnar statsrådet vidta för att se till att Inlandsbanans
            positiva utveckling kan säkerställas?
          </p>
        </div>
      </div>
    </body>
  </text>
</TEI>
