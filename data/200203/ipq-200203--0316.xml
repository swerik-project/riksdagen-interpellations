<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0316">
  <teiHeader>
    <fileDesc>
      <titleStmt>
        <title>import av sockerhaltiga drycker</title>
        <author>Pålsson, Anne-Marie (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>import av sockerhaltiga drycker till jordbruksminister Ann-Christin Nykvist om import av sockerhaltiga drycker</title>
          <idno type="rdwebb">GQ10316</idno>
          <ref type="dokument_url_text">http://data.riksdagen.se/dokument/GQ10316/text</ref>
          <ref type="dokument_url_html">http://data.riksdagen.se/dokument/GQ10316</ref>
          <ref type="dokumentstatus_url_xml">http://data.riksdagen.se/dokumentstatus/GQ10316</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmhVhzFM3Rs65aFjMTgRvj</idno>
            <persName>Anne-Marie Pålsson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-HwVKkts3m5XmG9FPYnuZ4G" corresp="i-UmhVhzFM3Rs65aFjMTgRvj">
          <date when="2003-04-29"/>
        </correspAction>
        <correspAction type="received" xml:id="i-JpS3biQGmptEuSixoJLHgq">
          <date when="2003-04-29"/>
        </correspAction>
        <correspAction type="answered" xml:id="i-QLNUZPDQHKUs34ZUXttNXN">
          <date when="2003-05-27"/>
        </correspAction>
        <correspAction type="received" xml:id="i-QeU3fYTA4QBSEeVmpUhbmC" corresp="i-HhkgRHGRURfXTuftg1jHSf">
          <date when="2003-04-29"/>
        </correspAction>
        <correspAction type="answered" xml:id="i-AJ8Ma2sGbgMDun6ii8pDLx" corresp="i-V19ff9MeDZhTGpv5xEprbu">
          <date when="2003-05-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EQ3aQXaBUWab2xgo6REpUb">
            Interpellation 2002/03:316 av Anne-Marie Pålsson (m) till jordbruksminister
            Ann-Christin Nykvist om import av sockerhaltiga drycker
          </p>
        </div>
        <div type="ipqSubmissionInfo">
          <p xml:id="i-DSmCY9nXfBxhkdc1SeJTY9">
            den 29 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-99FYf18JxUwwFfX6fMP7Wn">
            Ett näringslivsklimat baserat på principen "konkurrens på lika
            villkor" är en nödvändig förutsättning för livskraftiga företag
            och en sund ekonomisk utveckling. Detta har också varit ledstjärnan
            för utformningen av den svenska näringspolitiken. Men trots att
            uppslutningen bakom denna princip är näst intill total, förmår
            inte den svenska regeringen alltid att leva upp till den. Snedvridande
            regelsystem har därmed tillåtits att uppstå och befintliga har
            inte alltid avvecklats.
          </p>
          <p xml:id="i-Tx2FrK7a1p8TP3tXghwiRy">
            Ett exempel på detta återfinns i läskedrycksindustrin. Som en
            följd av Sveriges medlemskap i EU har Sverige ingått en rad särskilda
            handelsavtal med länder utanför unionen. Särskilt intressanta
            är de avtal med de EES-länder som reglerar handeln med jordbruksvaror
            och livsmedel. Dessa grundas dels på EES-avtalets artikel 19 som
            syftar till att utveckla handeln med jordbruksvaror, dels på EES-avtalets
            protokoll 3 om handelsvillkoren för bearbetade jordbruksvaror.
          </p>
          <p xml:id="i-FSprXuksUbyCz2iLptupYB">
            Syftet med dessa avtal är att undanröja de snedvridningar som
            EU-medlemskapet skapar för jordbruksvaror. Som en följd av utformningen
            av EU:s allmänna jordbrukspolitik (CAP) är skillnaden mellan de
            priser som gäller inom EU och de som gäller på världsmarknaden
            för vissa varor ibland betydande. Socker är exempel på en sådan
            vara. Inom unionen är priset på socker cirka tre gånger så högt
            som världsmarknadspriset. Det leder till att varor som innehåller
            insatsvaran socker är dyrare att producera inom EU än utanför.
            För att inte snedvrida konkurrensen tillämpas därför ett system
            med råvarukompensation (RÅK) som utjämnar de prisskillnader på
            den färdiga varan som orsakats av prisolikheter i insatsvaran
            @ socker @ via tull.
          </p>
          <p xml:id="i-UM1j9WytVEJ74DjXoNrf7p">
            Norge är inte medlem i EU men har ingått ett EES-avtal med unionen.
            Systemet med RÅK tillämpas därför på handel mellan Norge och EU.
            Detta gäller choklad, konfekt med mera men i det ursprungliga
            avtalet "glömdes" emellertid en vara bort @ läskedrycker. Socker
            är en viktig insatsvara i produktionen av läskedryck. Som en följd
            av denna "minneslucka" har en betydande konkurrensnackdel för
            de svenska producenterna visavi de norska skapats. Denna har förvärrats
            under senare år i takt med att en allt större andel av den läsk
            som säljs i Sverige säljs under ett varunamn som skapats för en
            svensk butikskedja. Den svenska konsumenten köper läsk från en
            svensk butik i tron att den är producerad i Sverige eftersom den
            säljs under butikens eget varumärke. Men i själva verket kan den
            vara tillverkad i Norge. Man räknar i dag med att drygt 40 % av
            den läsk som säljs i våra svenska livsmedelsbutiker är av detta
            slag och drygt hälften av denna är läsk producerad i Norge.
          </p>
          <p xml:id="i-LzgPprEZpTNn48qzpVzsCF">
            Den svenska bryggerinäringen är förvisso ingen stor bransch,
            den sysselsätter ca 5 000 individer och omsätter drygt 10 miljarder
            svenska kronor @ momsen oräknad. Det är svårt att uppskatta hur
            stort dess bidrag till statskassan är, men det torde röra sig
            om ett par tre miljarder kronor årligen. Men trots branschens
            relativa litenhet är det ändå viktigt att konkurrenssituationen
            präglas av de principer som nämndes inledningsvis. Ur detta perspektiv
            ter sig de snedvridningar som följer av att läskedryck inte omfattas
            av RÅK-systemet som oacceptabla.
          </p>
        </div>
        <div type="ipQuestion">
          <p xml:id="i-5eFbTtJvr45g691bW4nJEE">
            Svenska Bryggareföreningen har i en rad skrivelser gjort jordbruksministern
            uppmärksam på de rådande situationen och efterlyst en snabbare
            behandling av ärendet. Men fortfarande har inget gjorts. Min frågor
            till jordbruksministern är följande:
            <list rend="unordered">
              <item>
                1.Vad har jordbruksministern gjort för att rätta till dessa missförhållanden?
              </item>
              <item>
                2.Om inget, vad har jordbruksministern för avsikt att göra?
              </item>
            </list>
          </p>
        </div>
      </div>
    </body>
  </text>
</TEI>
