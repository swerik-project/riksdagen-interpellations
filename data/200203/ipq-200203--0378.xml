<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0378">
  <teiHeader>
    <fileDesc>
      <titleStmt>
        <title>moms på ideell verksamhet</title>
        <author>Larsson, Maria (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>moms på ideell verksamhet till finansminister Bosse Ringholm om moms på ideell verksamhet</title>
          <idno type="rdwebb">GQ10378</idno>
          <ref type="dokument_url_text">http://data.riksdagen.se/dokument/GQ10378/text</ref>
          <ref type="dokument_url_html">http://data.riksdagen.se/dokument/GQ10378</ref>
          <ref type="dokumentstatus_url_xml">http://data.riksdagen.se/dokumentstatus/GQ10378</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Tp79wtKznqdMnHEgbazgLZ" corresp="i-SKjAmNScZ7eZ3a8Xy1J8hs">
          <date when="2003-05-12"/>
        </correspAction>
        <correspAction type="received" xml:id="i-H46Q3s1M7SLHGPbkf8BWFj">
          <date when="2003-05-12"/>
        </correspAction>
        <correspAction type="answered" xml:id="i-QevPX5SvDU5UW5wJZ37CDw">
          <date when="2003-05-26"/>
        </correspAction>
        <correspAction type="answered" xml:id="i-FHedqwctGeDMahEWT2mw3Q">
          <date when="2003-05-26"/>
        </correspAction>
        <correspAction type="received" xml:id="i-ACJugaxYxJ4DuhAYX6zk6t" corresp="i-A5R84cTmpky3NHJ7nLKaEt">
          <date when="2003-05-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-F3i11a6nxA4JcYUPMiaVv5">
            Interpellation 2002/03:378 av Maria Larsson (kd) till finansminister
            Bosse Ringholm om moms på ideell verksamhet
          </p>
        </div>
        <div type="ipqSubmissionInfo">
          <p xml:id="i-6xwFqvLkwWCuXUy2TcwrjH">
            den 12 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-G8ocLHRWG4XFv43PFHanWh">
            Utredningen Mervärdesskatt i ett EG-rättsligt perspektiv (SOU
            2002:74) föreslår momsbeläggning av ideella föreningar för den
            näringsverksamhet dessa bedriver. Detta oroar många, som är verksamma
            i föreningslivet. På DN Debatt kunde man den 7 maj läsa ett inlägg
            från tio föreningar som bedriver second hand-försäljning för biståndsändamål.
            De hävdar att en momsbeläggning blir en katastrof för deras verksamhet.
            Det blir också en katastrof för de människor för vilka dessa ideella
            organisationer i dag utgör enda hoppet om ett drägligt liv.
          </p>
          <p xml:id="i-SmbLqfcbDEEXXhFAm3wram">
            Andra näringsverksamheter som också kommer omfattas av en momsbeläggning
            är en stor del av bildningsförbundens studiecirklar, försäljning
            av Frälsningsarméns julskiva och Bingolotto. Dessutom försäljning
            av olika service- och bokföringstjänster, vilket ofta sker mellan
            enheter inom den egna organisationen eller till organisationen
            närstående.
          </p>
          <p xml:id="i-Vw9pyP9s4DsrCbP2aWXS3P">
            Fastighetsägarna får som en konsekvens av utredningens förslag
            möjlighet att momsbelägga hyran vid uthyrning till ideella föreningar.
            Jag vill i detta sammanhang påminna finansministern om att detta
            föreslogs av en utredning för några år sedan, vilket ledde till
            en omfattande debatt i massmedierna och även i riksdagen mellan
            finansministern och mig. Finansministern kom så småningom med
            beskedet att han "inte vill försvåra för ideella sektorn". Förhoppningen
            är att detta löfte står fast också i dag när frågan på nytt väckts
            till liv genom utredningen.
          </p>
          <p xml:id="i-KKowGNRHQB4CCp5qsXxd24">
            Studieförbunden känner i dag en stor oro. Enligt utredningsförslaget
            ska det i vissa fall bli moms på studiecirklar och i andra fall
            inte. Detta är beroende på om det efter en bedömning finns någon
            konkurrenssituation gentemot någon privat näringsidkare. Jönköpings
            läns bildningsförbund har utrett frågan om vad en momsbeläggning
            kan innebära för studieverksamheten. Man har gjort en beräkning
            för ett av studieförbunden i länet, vilket har tolv olika studieavdelningar.
            Konsekvensen av en momsbeläggning blir att man måste höja deltagaravgifterna
            med 21 %. Detta kommer direkt att drabba deltagarna i folkbildningsverksamheten.
            Särskilt svårt blir det för många av studieförbunden prioriterade
            grupper. Dessa är bland annat personer med utländsk bakgrund,
            deltagare med funktionshinder och arbetslösa.
          </p>
          <p xml:id="i-XwykBdJE5QpN3iJ1WmwJqw">
            För många av dessa kommer det att innebära att man får avstå
            från att gå i en studiecirkel på grund av att det blir för dyrt.
            Hittills har man kunnat tala om "Folkbildning för alla", men fortsättningsvis
            riskerar det att bli "Folkbildning för vissa".
          </p>
          <p xml:id="i-GcHtJvBB22xU3X5gZwhv5f">
            Skulle man kunna kompensera den ideella sektorn från statens
            sida? Problemet är att momsbeläggningens konsekvenser blir så
            olika beroende på vilken verksamhet man bedriver. I studien för
            de tolv studieavdelningarna framgår detta mycket tydligt; skillnaderna
            kan bli stora även inom samma organisation. En ytterligare komplikation
            är att många föreningar ej har statsbidrag, vilket försvårar situationen
            ytterligare.
          </p>
          <p xml:id="i-AECLWHNRJhitvqXDcUUVZU">
            Utredningens förslag handlar om hur föreningslivet i Sverige
            ska se ut i framtiden. Sverige har varit ett av världens främsta
            länder när det gäller ideellt engagemang i föreningslivet. Detta
            beror bland annat på traditioner och att det svenska samhället
            har utvecklats mycket tack vare folkrörelsernas engagemang. En
            generös bidragsgivning från samhällets sida har naturligtvis varit
            positiv för föreningslivets arbete. Sist men inte minst har inkomstskattefriheten
            och undantaget från mervärdesskatt i hög grad bidragit till en
            gynnsam situation.
          </p>
          <p xml:id="i-MYZ6mNETv8ixPAhTMe6Awq">
            En del EU-länder, exempelvis Italien och Finland undantar ideella
            verksamheter från mervärdesskatt. Därför är det min uppfattning
            att Sverige också ska undanta ideella föreningars verksamhet vad
            gäller momsbeläggning. Väl medveten om att beredning pågår i Regeringskansliet
            är det ändå nödvändigt att finansministern, för att lindra oron
            hos ideella sektorn ger några framtidstankar kring utredningsförslaget.
          </p>
          <p xml:id="i-MQRjRfsn7kbVQbfxH2fdRC">
            Vad avser finansministern att vidta för åtgärder för att få fram
            en konsekvensanalys om vad en momsbeläggning skulle få för följder
            för föreningslivet, då detta inte gjorts av utredningen?
          </p>
          <p xml:id="i-WhVGwzsrAZC2vqFGBprfWo">
            Vad avser finansministern att göra för att Sverige ska följa
            de länder som i dag har undantagit ideella föreningars verksamhet
            från mervärdesskatt?
          </p>
          <p xml:id="i-FzpBiTACVHTHcfWzUpC9Vk">
            Avser finansministern att hålla fast vid tidigare löfte och inte
            möjliggöra momsdebitering vid uthyrning av lokaler till föreningar?
          </p>
        </div>
      </div>
    </body>
  </text>
</TEI>
