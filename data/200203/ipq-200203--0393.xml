<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0393">
  <teiHeader>
    <fileDesc>
      <titleStmt>
        <title>åtgärder för förstärkta forskningsmiljöer</title>
        <author>Nilsson, Ulf (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>åtgärder för förstärkta forskningsmiljöer till utbildningsminister Thomas Östros om åtgärder för förstärkta forskningsmiljöer</title>
          <idno type="rdwebb">GQ10393</idno>
          <ref type="dokument_url_text">http://data.riksdagen.se/dokument/GQ10393/text</ref>
          <ref type="dokument_url_html">http://data.riksdagen.se/dokument/GQ10393</ref>
          <ref type="dokumentstatus_url_xml">http://data.riksdagen.se/dokumentstatus/GQ10393</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <persName>Ulf Nilsson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-ChXR3hqA3H3WCg6rTVyYcM" corresp="i-nX9ipUS8FhkbQHkWWytwf">
          <date when="2003-05-12"/>
        </correspAction>
        <correspAction type="received" xml:id="i-QEXRpfGsgsk9bnpfTxkgFj" corresp="i-PzNviXpYSimQsvSkF9CmDz">
          <date when="2003-05-12"/>
        </correspAction>
        <correspAction type="answered" xml:id="i-EzJwoN8BMbDAard819JtYt" corresp="i-PzNviXpYSimQsvSkF9CmDz">
          <date when="2003-06-02"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QHjEod88zBEpQShEkQiaKt">
            Interpellation 2002/03:393 av Ulf Nilsson (fp) till utbildningsminister
            Thomas Östros om åtgärder för förstärkta forskningsmiljöer
          </p>
        </div>
        <div type="ipqSubmissionInfo">
          <p xml:id="i-Fmbx9iWtD9vXmdQoLePPts">
            den 12 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EM3F8GuHDRMck8QyVP1Htq">
            Den framgångsrika utbyggnaden av svenska högskolor har skapat
            många nya studieplatser och gett många människor större möjligheter
            att läsa vidare efter gymnasiet. Baksidan av satsningen har varit
            att resurserna till undervisning och forskning inte räknats upp
            i takt med utbyggnaden. De anslag som går direkt till universitetens
            och högskolornas forskning, fakultetsanslagen, har i stort sett
            legat still samtidigt som studentkullarna fördubblats.
          </p>
          <p xml:id="i-PmMs9mg2GtNXLsJAhPzR6c">
            Detta har lett till att tiden för både undervisning och forskning
            minskat. Samtidigt ställs nya krav på att pengar till forskning
            ska överföras till alltfler högskolor och att alltfler högskolor
            ska få vidga sina forskningsområden. Vi i Folkpartiet tror att
            det är dags för en förutsättningslös diskussion om hur pengarna
            till forskning ska fördelas. Det är en känslig fråga, men den
            debatten måste föras nu när det är svårt att få resurserna att
            räcka till.
          </p>
          <p xml:id="i-KuZ9KqqrwVJGvLwhs9VVJQ">
            Våren 2003 blev det stor uppmärksamhet kring bristen på forskningsresurser
            i Sverige. Stiftelser och andra externa finansiärer minskade,
            på grund av kapitalförluster, sina anslag till forskningen. Inom
            teknik, naturvetenskap och medicin beräknas nedskärningar på över
            1 miljard kronor ske i år.
          </p>
          <p xml:id="i-HDHj7MQyYvtYRYhcWgQh5m">
            De fasta forskningsresurserna på universitet och högskolor räcker
            under sådana förhållanden inte till. Dessutom gör beroendet av
            externa forskningsresurser att forskarnas möjligheter till egna
            initiativ minskar. Vetenskapsrådets anslag ska, vid sidan om fakultetsanslagen,
            bidra till att stärka grundforskningen. Men nu måste Vetenskapsrådet
            avslå alltfler ansökningar, och enligt rådets egna bedömningar
            skulle en fördubbling av dess anslag behövas för att bryta trenden
            mot försvagning av den svenska forskningen. Folkpartiet föreslår
            i sitt budgetalternativ en kraftig ökning av de totala forskningsresurserna,
            men vi menar också att dessa resurser måste koncentreras så att
            verkligt högklassiga forskningsmiljöer fortsätter att utvecklas.
          </p>
          <p xml:id="i-PTNTsN4R3JqMEYB36aTriD">
            Internationell erfarenhet visar att det behövs forskningsmiljöer
            där det är möjligt att etablera en kritisk massa av forskare.
            Det måste till exempel vara möjligt att anordna fungerande seminarier
            för att utbyta idéer, det måste finnas andra forskare i samma
            miljö som ägnar sig åt ungefär samma ämnesområde, och det måste
            finnas handledare som är så ämnesmässigt kvalificerade och kompetenta
            att de kan guida en doktorand genom avhandlingsarbetet.
          </p>
          <p xml:id="i-EqLau39VXGptMC2gv9H2Up">
            Själv är jag övertygad om att forskningsresurserna nu måste koncentreras
            till ett mindre antal läroanstalter och ett mindre antal institutioner
            i landet. Alla högskolor kan inte bedriva forskning inom flera
            vetenskapsområden. Däremot kan olika högskolor hitta sina specialområden,
            där de kan bli framgångsrika i forskningen.
          </p>
          <p xml:id="i-CsFZXe6gMaYywueViLBab4">
            Inte heller behöver alla eftergymnasiala utbildningar vara forskningsanknutna.
            Det finns ett stort behov av en yrkeshögskola som ger kvalificerad
            eftergymnasial utbildning. Den yrkeshögskolan behöver inte bedriva
            forskning.
          </p>
          <p xml:id="i-NDQdKHrktkomC2Yf9XvmvF">
            I dag finns stora skillnader i vetenskaplig kvalitet mellan olika
            högskoleutbildningar. Kanske vore det ärligare mot dem som studerar
            att dessa skillnader erkändes och att de studerande själva fick
            välja efter intresse. Alla som behöver utbilda sig efter gymnasiet
            är inte intresserade av en forskningsanknuten utbildning.
          </p>
          <p xml:id="i-GCrDvYxVtEfb6haWcqVwkN">
            Vetenskapsrådet presenterade i februari en intressant plan för
            att stärka svensk forskning. Rådet vill ge större långsiktiga
            rambidrag till de bästa forskargrupperna och vill ge stöd till
            forskargrupper i geografiskt samlad samverkan. Högklassiga forskningsmiljöer
            ska utvecklas och i ett uttalande sägs att "en geografiskt samlad
            miljö där forskare med olika inriktning bryter idéer mot varandra
            är ofta den bästa grunden för nydanande forskning och högkvalitativ
            forskarutbildning" (pressmeddelande den 4 februari 2003).
          </p>
          <p xml:id="i-VL2WWN7BguE2deMAHA9hEo">
            Om beslutande politiker skulle våga säga ja till en verklig satsning
            på högklassiga forskningsmiljöer måste de också, enligt min mening,
            ibland våga säga nej till småsatsningar där förutsättningar för
            kvalificerad forskning inte finns.
          </p>
          <p xml:id="i-69n8NVQ7YxdmMCFDRJRo4h">
            Mot bakgrund av ovanstående vill jag fråga utbildningsministern:
          </p>
          <p xml:id="i-8wwWfjkdakGSRb1jLyiZgj">
            Avser ministern att vidta några åtgärder för att stärka forskningsmiljöerna
            i Sverige?
          </p>
        </div>
      </div>
    </body>
  </text>
</TEI>
