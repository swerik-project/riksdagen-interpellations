<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0235">
  <teiHeader>
    <fileDesc>
      <titleStmt>
        <title>rattfylleri</title>
        <author>Pehrson, Johan (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>rattfylleri till justitieminister Thomas Bodström om rattfylleri</title>
          <idno type="rdwebb">GQ10235</idno>
          <ref type="dokument_url_text">http://data.riksdagen.se/dokument/GQ10235/text</ref>
          <ref type="dokument_url_html">http://data.riksdagen.se/dokument/GQ10235</ref>
          <ref type="dokumentstatus_url_xml">http://data.riksdagen.se/dokumentstatus/GQ10235</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <persName>Johan Pehrson</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KJHih5ymDktqN1oXQVqnTB" corresp="i-PyYxwdbw2KYpXyCWKWHmmT">
          <date when="2003-03-13"/>
        </correspAction>
        <correspAction type="received" xml:id="i-KA84KBMGcZQGC7tami4gGo" corresp="i-STyFs6Gu3boin31eFp1bNM">
          <date when="2003-03-13"/>
        </correspAction>
        <correspAction type="answered" xml:id="i-91g59aHU9ZLDXYZFgoBsZH" corresp="i-STyFs6Gu3boin31eFp1bNM">
          <date when="2003-03-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-K2ktYgZEkTog2syW9VfgiY">
            Interpellation 2002/03:235 av Johan Pehrson (fp) till justitieminister
            Thomas Bodström om rattfylleri
          </p>
        </div>
        <div type="ipqSubmissionInfo">
          <p xml:id="i-P4MSkR5R59Mk93qLGFQYq7">
            den 13 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Qw4C2BdTSVRVKFRtQcDxRD">
            Varje dag kör 14 000@16 000 bilförare onyktra i Sverige. Ett
            fåtal av dem avslöjas och döms för sin brottsliga gärning. Onykterheten
            i trafiken leder till en rad trafikolyckor @ inte sällan med dödlig
            utgång. Ca 150 personer avlider varje år på grund av trafikolyckor
            orsakade av rattfylleribrott.
          </p>
          <p xml:id="i-WmrG9by5xgrnfd3RspjSft">
            För snart tio år sedan sänktes gränsen för grovt rattfylleri
            från 1,5 % till 1,0 % samtidigt som maxstraffet höjdes från ett
            till två års fängelse. Den praktiska straffskärpningen har dock
            uteblivit. Tanken bakom förändringarna var att fängelse skulle
            vara den normala påföljden och att annat straff skulle utdömas
            endast i undantagsfall. Tvärtom visar nu undersökningar från bland
            annat Motorförarnas Helnykterhetsförbund (MHF) att tingsrätterna
            inte alls dömer rattfylleribrott till fängelse i den utsträckning
            som avsågs vid straffskärpningen. I stället ökar andelen villkorliga
            domar ofta i kombination med samhällstjänst.
          </p>
          <p xml:id="i-MowZcrt2KdNoEjP5LkNgrc">
            Det är ytterst allvarligt att den som begår ett rattfylleribrott
            ofta kommer undan både fängelse och vård. I mitten av nittiotalet
            dömdes två av tre rattfyllerister till någon av de båda påföljderna.
            I dag är det endast var fjärde som får vård eller fängelse.
          </p>
          <p xml:id="i-8WmhH9F2dF1YyYaxSTudTD">
            Majoriteten av dem som åker fast för rattfylleri har alkoholproblem.
            Därför är det allvarligt att en stor del av de brott som tidigare
            lett till fängelse eller fotboja med kontroller i dag bara ger
            villkorlig dom med samhällstjänst. Vid villkorlig dom med samhällstjänst
            står klienten inte under någon övervakning, utan är endast skyldig
            att utföra det antal timmar arbete som han eller hon dömts till.
            Ingen insats görs i regel då mot det underliggande problemet med
            missbruk.
          </p>
          <p xml:id="i-NrzymdPJXeSsSQfebvxNYR">
            Hälften av dem som begått brottet grovt rattfylleri döms i dag
            till en påföljd där ingen kraft kan sättas emot om personen inte
            är intresserad av vård för sitt missbruk. Den som döms till samhällstjänst
            får ofta ingen rehabilitering alls. Detta är ytterst allvarligt
            med tanke på att 40 % av dem som dömts till fängelse för rattfylleri
            och där inget särskilt rehabiliteringsprogram ingår, återfaller
            inom fyra år.
          </p>
          <p xml:id="i-FQ5LsEZhhn2UZqo9jijX8F">
            Hälften av dem som döms till fängelse upp till tre månader får
            avtjäna straffet i sitt eget hem övervakad med hjälp av elektronisk
            fotboja. Personen får gå igenom ett cirka tio timmar långt så
            kallat påverkansprogram för att få hjälp med sin alkoholism @
            ett betydligt magrare program än för den som avtjänar sitt straff
            för rattfylleribrott på en anstalt.
          </p>
          <p xml:id="i-292ExSbzBQMeHfWncT9Xcz">
            Det finns en rad åtgärder som måste vidtas. Straffsystemet måste
            förändras. Rattfylleribrott ska alltid leda till vård och i alla
            grava fall eller vid upprepning till fängelse. Domstolarna måste
            vara nyktra i sitt val av påföljd.
          </p>
          <p xml:id="i-ATHNQXVf6pWMw6E4x7EPU1">
            Den åtalade med alkoholproblem är ofta mästare på att ljuga om
            sina problem varför vårdbehovet glöms bort. Alla nya bilar ska
            förses med alkolås. Elektroniskt körkort bör snart kunna vara
            möjligt att införa som standard. Hälften av dem som döms för grovt
            rattfylleri saknar körkort och begår samtidigt brottet olovlig
            körning.
          </p>
          <p xml:id="i-HPk2mx5djShe2mvJazQDN4">
            Möjligheterna att beslagta bilen, eller brottsverktyget rättare
            sagt, måste öka, oavsett vem bilen tillhör. Trafikövervakningen
            som minskat på senare år måste öka. Ingen ska kunna köra berusad
            för att det inte finns poliser i tjänst.
          </p>
          <p xml:id="i-TGenFgkE2aftZpLEDCxwyj">
            Det är sorgligt att se hur slappt regeringen ser på frågan. Förändrade
            insatser gentemot de som begår rattfylleribrott behöver inte utredas
            @ de behöver skärpas. Tills så sker kommer offer för dessa brott
            att fortsätta skördas. Ofattbart, oförsvarligt och omänskligt.
          </p>
          <p xml:id="i-CFu2VqxNCZHq1mpFSrruhM">
            Vad avser justitieministern att vidta för åtgärder när det gäller
            påföljdssystemet för rattfylleribrott?
          </p>
        </div>
      </div>
    </body>
  </text>
</TEI>
