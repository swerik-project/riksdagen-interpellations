<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0176">
  <teiHeader>
    <fileDesc>
      <titleStmt>
        <title>Nationella insatsstyrkan</title>
        <author>Marcelind, Ragnwi (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationella insatsstyrkan till justitieminister Thomas Bodström om Nationella insatsstyrkan</title>
          <idno type="rdwebb">GQ10176</idno>
          <ref type="dokument_url_text">http://data.riksdagen.se/dokument/GQ10176/text</ref>
          <ref type="dokument_url_html">http://data.riksdagen.se/dokument/GQ10176</ref>
          <ref type="dokumentstatus_url_xml">http://data.riksdagen.se/dokumentstatus/GQ10176</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ha5uZXGHudhTidCuW8UjXN</idno>
            <persName>Ragnwi Marcelind</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RKsWsV5AdDjvQXSDLw3yJB" corresp="i-Ha5uZXGHudhTidCuW8UjXN">
          <date when="2003-02-10"/>
        </correspAction>
        <correspAction type="received" xml:id="i-42cthsespCw1L3GQGsah7H" corresp="i-STyFs6Gu3boin31eFp1bNM">
          <date when="2003-02-11"/>
        </correspAction>
        <correspAction type="answered" xml:id="i-7iVpUEw69V1CtMpa7NZ5Ne" corresp="i-STyFs6Gu3boin31eFp1bNM">
          <date when="2003-03-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4W4fX7PjTpGHU3PMrgZxDu">
            Interpellation 2002/03:176 av Ragnwi Marcelind (kd) till justitieminister
            Thomas Bodström om Nationella insatsstyrkan
          </p>
        </div>
        <div type="ipqSubmissionInfo">
          <p xml:id="i-WdPnYjvNQajLLjnQcejY9w">
            den 10 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5S71qoka2tijPYrmtSuAax">
            I december ställde jag en fråga till justitieministern angående
            Nationella insatsstyrkan och vilka mått som vidtagits för att
            styrkan i sin nya hemvist fått ekonomiska och materiella förutsättningar
            för att utföra sina uppgifter.
          </p>
          <p xml:id="i-WjD62KzUEiEXVGETJjRdTn">
            Justitieministern svarade att det är Rikspolisstyrelsen som fördelar
            polisens resurser och att dessa resurser ska fördelas så att de
            bidrar till att uppfylla de mål som riksdag och regering har beslutat
            om.
          </p>
          <p xml:id="i-3U7cJo3crQ4ky19aW6f9JH">
            Jag menar att vi beslutsfattare inte bara kan besluta om att
            vi ska ha en nationell insatsstyrka utan att också följa upp beslutet
            och se vad som har hänt och utifrån vilka intentioner och ekonomiska
            villkor styrkan arbetar.
          </p>
          <p xml:id="i-KfgyKaZJ5Cz3PokbhxmBSP">
            Den 4 december 2001 beslutade Sveriges riksdag med en stor majoritet
            att den svenska antiterroriststyrkan, kallad Nationella insatsstyrkan,
            skulle överflyttas från Polismyndigheten i Stockholms län till
            Rikspolisstyrelsen. Beslutet var en direkt följd av att justitieutskottet
            uppmärksammat att den ursprungliga organisatoriska lösningen med
            att låta styrkan sortera under Stockholmspolisen befunnits olycklig
            ur en rad olika aspekter.
          </p>
          <p xml:id="i-FG9nXBuuz3zkY4bDAeUTyi">
            Styrkan som då den skapades avsågs bli samhällets yttersta resurs
            vid särskilt svåra händelser gavs under ledning av Stockholmspolisen
            inte de ekonomiska, organisatoriska och ledningsmässiga förutsättningar
            som krävdes för att den skulle kunna leva upp till den kompetensnivå
            som specificerades i de förarbeten som låg till grund för dess
            bildande. Riksdagen ansåg därför att det var av synnerlig vikt
            att flytta styrkan till central nivå för att på så vis skapa dessa
            förutsättningar.
          </p>
          <p xml:id="i-7owon9U2XhPgy3u2C5KsU5">
            De argument som fördes fram från regeringen till varför styrkan
            i stället borde ligga kvar under Stockholmspolisen befanns av
            såväl justitieutskottet som kammaren sakna bärighet och därför
            beslutades att uppdra åt regeringen att med skyndsamhet överföra
            styrkan till central nivå.
          </p>
          <p xml:id="i-NThimMXSKMgfHxEj8Ehwsx">
            I interpellationsdebatten 2001/02:180 ställde representanter
            från både borgerliga partier och Vänsterpartiet interpellationsfrågor
            till justitieministern hur det kom sig att inga mått vidtagits
            till att flytta styrkan, oaktat beslutet den 4 december om en
            skyndsam flytt. Justitieministern förklarade då att arbetet med
            att flytta styrkan fortskred men att det var av största vikt att
            flytten fick till följd att situationen för styrkan skulle bli
            "så bra som möjlig".
          </p>
          <p xml:id="i-MhWNJfEH2GNk6cF3j9f5k7">
            Det skulle trots detta dröja ända till den 1 oktober innan den
            beslutade flytten faktiskt genomfördes. Vid interpellationsdebatten
            sade justitieministern vidare att "det är otroligt viktigt att
            vi får en insatsstyrka som på alla sätt är perfekt utrustad och
            skickad att utföra sina svåra uppgifter".
          </p>
          <p xml:id="i-HRSwUv2uMq9HNNjjZkuAhG">
            Jag ställer mig frågande till att Nationella insatsstyrkan med
            sin nuvarande numerär klarar de krav som statsmakterna ålagt dem.
            Jag förutsätter att det i den kommande budgeten ges utrymme för
            nyrekryteringar till Nationella insatsstyrkan i sådan omfattning
            att styrkan kan klara sina åligganden.
          </p>
          <p xml:id="i-YYx8Lxkwk92iTvGwrRvmhP">
            Vidare konstaterades i debatten att justitieministern var en
            av de få justitieministrar i världen som inte besökt landets antiterrorpolis
            för att försäkra sig om dess kompetens efter terrorhändelserna
            den 11 september. Jag utgår ifrån att så inte är fallet i dag,
            i synnerhet som den negativa utvecklingen av terrordåd i världen
            fortgår.
          </p>
          <p xml:id="i-Er4Pk6Vckuh43AnvGCvuKS">
            Sammanfattningsvis kan man alltså konstatera att Sveriges riksdag
            tydligt har markerat vikten av att Nationella insatsstyrkan får
            alla de förutsättningar som krävs för att dess verksamhet ska
            fungera tillfredsställande. Det finns heller inte, såvitt jag
            kan erinra mig, någon annan polisiär verksamhet som justitieministern
            på sådant tydligt och kraftfullt vis pekat ut och givit sitt stöd
            till som han gjorde vid den tidigare nämnda interpellationsdebatten.
          </p>
          <p xml:id="i-Ybk6zeuT7pkmKmtD162FpJ">
            Då det svar jag fick i min skriftliga fråga inte gav mig information
            om hur Nationella insatsstyrkans arbetssituation ser ut i dag,
            väljer jag att skriva en interpellation till ministern.
          </p>
        </div>
        <div type="ipQuestion">
          <p xml:id="i-LL8vhzsMFkHbMsjC37qifc">
            Mot bakgrund av det ovan anförda skulle jag därför vilja ställa
            följande frågor till justitieministern:
            <list rend="unordered">
              <item>
                1. Utifrån justitieministerns inriktning att det är viktigt att
                vi får en insatsstyrka som på alla sätt är utrustad att utföra
                sina uppgifter, vilka mått och steg har justitieministern vidtagit
                för att försäkra sig om att den svenska antiterroriststyrkan i
                sin nya hemvist verkligen har givits dessa förutsättningar?
              </item>
              <item>
                2. Vilka åtgärder har ministern vidtagit för att ange vikten
                av att Nationella insatsstyrkan är en nationell angelägenhet och
                att tillräckliga medel måste avsättas i budgettilldelningen till
                styrkan för att den ska kunna leva upp till syftet med den beslutade
                flytten?
              </item>
              <item>
                3. Avser justitieministern att tillse att tillräckliga medel
                avsätts till Nationella insatsstyrkan i sådan omfattning att den
                kan rekrytera mer personal?
              </item>
            </list>
          </p>
        </div>
      </div>
    </body>
  </text>
</TEI>
