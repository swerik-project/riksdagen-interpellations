<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0330">
  <teiHeader>
    <fileDesc>
      <titleStmt>
        <title>skyddszoner för asylsökande</title>
        <author>Ullenhag, Erik (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>skyddszoner för asylsökande till statsrådet Jan O Karlsson om skyddszoner för asylsökande</title>
          <idno type="rdwebb">GQ10330</idno>
          <ref type="dokument_url_text">http://data.riksdagen.se/dokument/GQ10330/text</ref>
          <ref type="dokument_url_html">http://data.riksdagen.se/dokument/GQ10330</ref>
          <ref type="dokumentstatus_url_xml">http://data.riksdagen.se/dokumentstatus/GQ10330</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QKE6ihmLRJvwhV4neD6h7b</idno>
            <persName>Erik Ullenhag</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>Jan O Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>Jan O Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-UJM3P8VB8aD5LAfknQYLWq" corresp="i-QKE6ihmLRJvwhV4neD6h7b">
          <date when="2003-05-08"/>
        </correspAction>
        <correspAction type="received" xml:id="i-3VzigZDKyYSRxoGFX2imF3" corresp="i-3MwbJPjHpsScrukDj5ohhN">
          <date when="2003-05-08"/>
        </correspAction>
        <correspAction type="answered" xml:id="i-31m26HCv3kSgCa7QhJfx2s" corresp="i-3MwbJPjHpsScrukDj5ohhN">
          <date when="2003-05-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2QeENLndaS5WmQHbYjQBsD">
            Interpellation 2002/03:330 av Erik Ullenhag (fp) till statsrådet
            Jan O Karlsson om skyddszoner för asylsökande
          </p>
        </div>
        <div type="ipqSubmissionInfo">
          <p xml:id="i-BQmapB95SDR7mK4bqtdsKu">
            den 8 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EiR8KZVbv4bsCBVaaWPdpA">
            Storbritannien har nyligen i EU lagt fram ett förslag om att
            processcentra, så kallade skyddszoner, ska upprättas i transitländer
            utanför unionen till vilka asylsökande ska sändas för att få sina
            asylskäl prövade. Asylprövningen ska enligt förslaget inte längre
            ske i ett EU-land utan prövningen ska ske i ett tredje land. Länder
            som i debatten nämnts som aktuella för att upprätta processcentra
            är transitländer i unionens närhet som Turkiet och Albanien.
          </p>
          <p xml:id="i-SBt1CBryq417mZcyffPvN5">
            Det brittiska förslaget har levererats som en respons på trycket
            från en kraftig inhemsk flyktingnegativ opinion och syftet är
            att radikalt minska inströmningen av asylsökande till Storbritannien.
            Den underliggande tankegången är enkel; en asylsökande ska veta
            att resultatet av att söka sig till Storbritannien eller ett annat
            deltagande land blir att hon eller han hamnar i flyktingförläggningar
            i Turkiet, Albanien eller något annat land i EU:s närhet. Denna
            vetskap ska leda till att asylsökande söker sig till andra länder
            än de som använder sig av skyddszoner för att behandla asylansökningar.
          </p>
          <p xml:id="i-JgtUQAGpTKBCDnzdt9q95j">
            Det brittiska initiativet är ett uttryck för den restriktivitet
            som dessvärre präglar asylpolitiken i ett flertal europeiska länder.
            Förslaget har bland annat avfärdats av organisationer som Amnesty
            International och kritiserats för att bryta mot FN-konventionen
            från år 1951 angående flyktingars rättsliga ställning, den så
            kallade Genèvekonventionen, samt för att det cementerar ett "Fästning
            Europa". Det är tveksamt om det brittiska förslaget kan anses
            stå i överensstämmelse med Genèvekonventionen. Genom att skicka
            de asylsökande till zoner utanför EU:s gränser riskerar ansvaret
            för de asylsökande att skyfflas över på de fattiga länderna. Det
            är också rimligt att fundera över i vilken grad inrättandet av
            de skyddade zonerna ökar trycket på de länder som inte deltar
            i samarbetet, då det är sannolikt att antalet asylsökande till
            länder som inte använder sig av skyddszoner kommer att öka.
          </p>
          <p xml:id="i-McrsCUUgnamXqKdVFpk5oD">
            Den svenska regeringens inställning till förslaget är oklar.
            I en riksdagsdebatt den 10 april 2003 uttalade statsrådet Jan
            O Karlsson visserligen att regeringen tar avstånd från den del
            av förslaget som innebär att en asylsökande inte har rätt att
            söka asyl i det land hon eller han flytt till och samma resonemang
            har ministern fört fram i svenska medier. När förslaget har diskuterats
            på EU-nivå har Sverige dock inte varit lika tydligt. Förslaget
            har inom EU diskuterats främst vid Europeiska rådets möte i Köpenhamn
            den 21 mars 2003 och vid det informella rådsmötet för Rättsliga
            och inrikes frågor den 28@29 mars 2003. Vid det senare mötet representerades
            Sverige av statsrådet Jan O Karlsson. Enligt Regeringskansliets
            rapport från mötet var Sveriges inställning till det brittiska
            förslaget följande.
          </p>
          <p xml:id="i-FkBe6vW8vLzcC7e4ULpxiu">
            "Sverige höll med Storbritannien om att åtgärder måste vidtas
            med anledning av att en så stor andel asylsökande egentligen saknar
            asylskäl. S ansåg det angeläget att förslaget vidareutvecklas
            i samarbete med UNHCR. Vidare framhöll S vikten av att angripa
            grundproblemen genom stöd till ursprungsländerna men även nödvändigheten
            av att omforma transitländer till säkra första asylländer. S pekade
            även på problemen med att avlägsnandebeslut verkställs i allt
            för låg utsträckning och att vi har ett gemensamt ansvar för att
            se till att det sker förbättring på den punkten."
          </p>
          <p xml:id="i-Gyhu5bh7bczagmvr8j7MQx">
            Vid ministerrådets informella möte verkar således migrationsministern
            varit långtifrån så klar i sitt avståndstagande från det brittiska
            förslaget som han i den svenska debatten gör gällande att han
            är. Ett tydligt avståndstagande från det brittiska förslaget är
            det naturliga för den som menar allvar med att Europas länder
            ska vara öppna mot omvärlden. Det är beklagligt att detta tydliga
            avståndstagande hittills lyst med sin frånvaro från Sveriges regerings
            sida.
          </p>
        </div>
        <div type="ipQuestion">
          <p xml:id="i-BHbu624uQdKrED1oR3CBfY">
            Mot bakgrund av det ovan anförda vill jag ställa följande frågor
            till statsrådet angående det brittiska förslaget om skyddade zoner
            för asylsökande:
            <list rend="unordered">
              <item>
                1. Kommer statsrådet att ta initiativ till att inom Utrikesdepartementet
                utreda om det brittiska förslaget om skyddszoner är förenligt
                med FN-konventionen från år 1951 angående flyktingars rättsliga
                ställning?
              </item>
              <item>
                2. Är statsrådet, med utgångspunkt i det han framförde i riksdagsdebatten
                den 10 april 2003, beredd att i EU ta klar ställning mot det brittiska
                förslaget och arbeta för att EU-länderna tar sitt ansvar för de
                asylsökande som flyr till EU-området?
              </item>
            </list>
          </p>
        </div>
      </div>
    </body>
  </text>
</TEI>
