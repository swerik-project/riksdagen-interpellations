<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0060">
  <teiHeader>
    <fileDesc>
      <titleStmt>
        <title>nybyggnation av E4 på sträckan Enånger-Hudiksvall</title>
        <author>Backman, Hans (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>nybyggnation av E4 på sträckan Enånger-Hudiksvall till statsrådet Ulrica Messing om nybyggnation av E4 på sträckan Enånger-Hudiksvall</title>
          <idno type="rdwebb">GQ1060</idno>
          <ref type="dokument_url_text">http://data.riksdagen.se/dokument/GQ1060/text</ref>
          <ref type="dokument_url_html">http://data.riksdagen.se/dokument/GQ1060</ref>
          <ref type="dokumentstatus_url_xml">http://data.riksdagen.se/dokumentstatus/GQ1060</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A1WkfiAbmndDMThhAvrWEm</idno>
            <persName>Hans Backman</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-FYktnMdK6hV5ZxobHWnBo6" corresp="i-A1WkfiAbmndDMThhAvrWEm">
          <date when="2002-11-22"/>
        </correspAction>
        <correspAction type="received" xml:id="i-61RQxgfkEzC25h6MawPvjV" corresp="i-L7Ay5GaFaMutWEX7utMv62">
          <date when="2002-11-26"/>
        </correspAction>
        <correspAction type="answered" xml:id="i-U9w2VUPseoJ7SctakQ3uCB" corresp="i-L7Ay5GaFaMutWEX7utMv62">
          <date when="2002-12-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8BL7SppzUos5Hi8mLKevDE">
            Interpellation 2002/03:60 av Hans Backman (fp) till statsrådet
            Ulrica Messing om nybyggnation av E 4 på sträckan Enånger@Hudiksvall
          </p>
        </div>
        <div type="ipqSubmissionInfo">
          <p xml:id="i-US9NPa7RJNgF8mhEx6Zu1n">
            den 22 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8678pfTgGKkNV6VKEP4xgA">
            Enligt gällande, av regeringen fastställda plan, är byggstarten
            för nybyggnation av E 4 på sträckan Enånger@Hudiksvall angiven
            till 2002 men senarelagd till 2004/05. Vägverket har för yttrande
            översänt Förslag till inriktning av Vägverkets fortsatta arbete
            med Nationell plan för vägtransportsystemet 2004@2015. Om Vägverkets
            yttrande skulle realiseras innebär det att nybyggnation av E 4
            på sträckan Enånger@Hudiksvall påbörjas först efter år 2007.
          </p>
          <p xml:id="i-2E6EHCRWvX7e9YjbdbWBo9">
            Vägverket har regeringens uppdrag att ta fram en nationell plan
            för vägtransporterna 2004@ 2015. Syftet är att dokumentet ska
            vara vägledande för det fortsatta arbetet under hösten för att
            resultera i Vägverkets officiella remissversion i mitten av januari
            2003. I augusti 2003 kommer Vägverket att redovisa sitt förslag
            till regeringen. Beträffande investeringar i nya vägar återfinns
            i dokumentet endast förslag till projekt som beräknas starta före
            år 2008. Byggstarter under resten av planperioden fram till 2015
            kommer att klarläggas under höstens planeringsarbete.
          </p>
          <p xml:id="i-XovEQfqpQirRtFhXXq8QHQ">
            För E 4:s del genom Region Mitt innehåller dokumentet följande
            skrivning: "E 4 X och Y län. 2+1-sektion i befintlig sträckning
            på flera delar av E 4." Detta kan inte tolkas på andra sätt än
            att sträckan Enånger@Hudiksvall kommer att påbörjas efter 2007
            eftersom det inte är möjligt att bygga 2+1-sektion i befintlig
            sträckning. Detta har mycket tydligt visats i den förstudie som
            föregick vägutredningen för sträckan. Om en igångsättning sker
            först 2008 kommer sträckan inte att vara färdig förrän tidigast
            år 2010, det vill säga om åtta år. I sak innebär detta en anmärkningsvärd
            avvikelse från fastställd plan. Den nu gällande planen fastställdes
            av regeringen 1998 för perioden 1997@2007. I planen anges utbyggnaden
            för sträckan Enånger@Hudiksvall till perioden 2002@04 med vägstandarden
            fyrfältsväg. Nyinvesteringar har, bland annat på grund av det
            statsfinansiella läget, framflyttats minst två år. Byggstart har
            därefter av Vägverket angivits till 2004/05. Den nya sträckningen
            är klarlagd genom vägutredning (maj 2001) och av kommunen antagen
            fördjupad översiktsplan. Vägutredningen är för närvarande föremål
            för regeringens tillåtlighetsprövning enligt miljöbalken.
          </p>
          <p xml:id="i-CDPD5R9a4NdLqutiatwEys">
            I samband med att förra näringsministern Anders Sundström överlämnade
            Söderhamnspaketet avgav han ett löfte att hela sträckan upp till
            Hudiksvall skulle byggas. Hudiksvalls kommun har vid uppvaktning
            av näringsministern i januari 2002 fått budskapet att en igångsättning
            av objektet ska vara möjlig 2004/05 efter regeringens prövning
            enligt miljöbalken.
          </p>
          <p xml:id="i-TXnmQHM3hYBgJDQxqBotk">
            En utbyggnad är viktig eftersom E 4 kan beskrivas som ryggraden
            i det förgrenade nätverk av vägar som täcker landet. I sin nord@sydliga
            riktning är den avgörande för utvecklingsmöjligheterna för stora
            delar av Norrland. Den är även utomordentligt viktig ur regional
            synvinkel. Regionen och i synnerhet kustkommunerna Söderhamn och
            Hudiksvall har en stor arbetslöshet. Såväl totalt för befolkningen
            som för ungdomar ligger arbetslösheten bland de högsta i riket.
          </p>
          <p xml:id="i-DDowgwhpxx7Zq1t6GbwZ2f">
            Nuvarande E 4 går genom tätorterna Enånger, Njutånger och Iggesund.
            Detta medför nedsatt framkomlighet samt trafiksäkerhetsproblem
            för trafikanterna. E 4 på sträckan Enånger@Hudiksvall har en mycket
            hög skadekvot per år och vägkilometer. Under perioden 1992 till
            1996 dödades elva personer och 102 personer skadades, varav 26
            svårt, på denna vägsträcka. Skadekvoten ligger därmed bland de
            10@15 högsta i landet.
          </p>
          <p xml:id="i-FpnfSq744tNCGNeHCU5Etw">
            På sträckorna mellan tätorterna har vägen en mycket låg plan-
            och profilstandard, vilket ger långa sträckor med mycket begränsad
            sikt och därmed ett fåtal omkörningsmöjligheter. Eftersom vägen
            trafikeras av många tunga fordon uppstår ofta långa köer. Vägtrafiken
            med dess stora inslag av tung trafik medför säkerhets- och miljöproblem
            för de boende. Många fastigheter har bullernivåer över 65 dBA.
            Vägen innebär också en kraftig barriär i tätorterna. Ett annat
            problem är att det saknas alternativa vägar för E 4-trafikanterna.
            Om E 4 skulle spärras av på grund av en olycka tvingas trafikanterna
            till mycket långa omvägar. Faktum är att sträckan Enånger@Hudiksvall
            är Norrlandskustens värsta flaskhals med stora problem för Norrlandstrafiken.
          </p>
          <p xml:id="i-BmKzCLSkH8ddKteJu4Jvu2">
            Jag är oroad över Vägverkets utspel om ytterligare försening
            av utbyggnaden av E4 på sträckan Enånger@Hudiksvall. Att framflytta
            projektet till efter 2007 strider ju mot fastställda planer och
            löften från regeringen.
          </p>
          <p xml:id="i-2SBwEqPAcZH5GP9x7KM1RA">
            Avser statsrådet att ta upp frågan med Vägverket om att objektet
            E 4 på sträckan Enånger@Hudiksvall enligt fastställda planer ska
            ingå i den nationella planen för vägtransportsystemet med byggstart
            2004/2005?
          </p>
        </div>
      </div>
    </body>
  </text>
</TEI>
