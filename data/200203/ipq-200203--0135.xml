<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0135">
  <teiHeader>
    <fileDesc>
      <titleStmt>
        <title>stärk föräldraskapet</title>
        <author>Johansson, Kenneth (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>stärk föräldraskapet till statsrådet Berit Andnor om stärk föräldraskapet</title>
          <idno type="rdwebb">GQ10135</idno>
          <ref type="dokument_url_text">http://data.riksdagen.se/dokument/GQ10135/text</ref>
          <ref type="dokument_url_html">http://data.riksdagen.se/dokument/GQ10135</ref>
          <ref type="dokumentstatus_url_xml">http://data.riksdagen.se/dokumentstatus/GQ10135</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EANGVQ7bBDvQLJRQXHptPX</idno>
            <persName>Kenneth Johansson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <persName>Berit Andnor</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <persName>Berit Andnor</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-2BXWbKgoA5cqsxE2qmGAAe" corresp="i-EANGVQ7bBDvQLJRQXHptPX">
          <date when="2003-01-21"/>
        </correspAction>
        <correspAction type="answered" xml:id="i-VA7eQZnqPps2dWoA6hZ3o2">
          <date when="2003-02-14"/>
        </correspAction>
        <correspAction type="received" xml:id="i-9ZPZawh81t32bHPgN5Zrt7" corresp="i-LdbVtbdPx3MQxR6GEgCqax">
          <date when="2003-01-21"/>
        </correspAction>
        <correspAction type="answered" xml:id="i-YbS78SJ7wcN4JLaG4tKE7u" corresp="i-LdbVtbdPx3MQxR6GEgCqax">
          <date when="2003-02-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-H9ozv5PBTVKMt2HP9vyfxs">
            Interpellation 2002/03:135 av Kenneth Johansson (c) till statsrådet
            Berit Andnor om stärkt föräldraskap
          </p>
        </div>
        <div type="ipqSubmissionInfo">
          <p xml:id="i-ZjWibrSKpWa4pTJutQykN">
            den 21 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DRHMtiVDdoTTS7BtYHaFwG">
            Att vara förälder i dagens samhälle är ett stort ansvar. Barn
            och ungdomar i Sverige har det relativt bra. Ur ett internationellt
            perspektiv är den materiella standarden hög och barns och ungdomars
            hälsa är god. Men detta till trots vet vi att barns och ungdomars
            hälsotillstånd har försämrats i Sverige. I en enkätundersökning
            gjord av bland andra Barnombudsmannen redovisas att hälsotillståndet
            hos flickor och pojkar i skolan markant har försämrats de senaste
            tio åren. Det som har ökat allra mest är depressioner. Att den
            psykiska ohälsan har försämrats uppger nio av tio tillfrågade
            skolkuratorer, skolpsykologer och skolsköterskor. Trycket på socialtjänsten/socialkontoren
            och på barn- och ungdomspsykiatrin (BUP) har ökat. På tio år har
            antalet sökande till barn- och ungdomspsykiatrin ökat kraftigt,
            på flera håll i landet har det skett en fördubbling.
          </p>
          <p xml:id="i-Dm16UexqSqRXa2fDtEkJ9K">
            Vuxnas förmåga att ta sitt föräldraansvar varierar naturligtvis
            beroende på sociala, ekonomiska och personliga förutsättningar
            och den egna inställningen. Även om inte alla föräldrar lyckas
            fullt ut att ge sina barn en trygg uppväxt så är föräldraansvaret
            omistligt och kan inte ersättas genom politiska åtgärder. Men
            när problem uppstår är det oerhört viktigt att det finns någonstans
            dit föräldrarna kan vända sig för att få stöd. Ett bra föräldrastöd
            kan till och med helt förebygga så att problemen över huvud taget
            inte uppstår.
          </p>
          <p xml:id="i-URW65iKU977dpr1kqCcSzb">
            Den politiska uppgiften måste vara att underlätta föräldraansvaret
            i ekonomiskt och socialt hänseende samt att ge föräldrarna stora
            möjligheter att påverka barnens uppväxtförhållanden. Ledstjärnorna
            för Centerpartiets familjepolitik är ökat självbestämmande, bättre
            möjlighet att kombinera familjeliv och arbetsliv samt mer tid
            för barnen.
          </p>
          <p xml:id="i-Phr7S7nKETAKbyEsJABZTu">
            Det förutsätter att familjernas ekonomiska utrymme stärks samt
            att föräldrarna har möjlighet att ta ansvar för barnens uppväxt
            både när det gäller barnomsorg och skola. Självbestämmande förutsätter
            mångfald och det är viktigt att det finns olika former av barnomsorg
            att välja mellan. Barnomsorgen ska ge utrymme för nytänkande och
            olika former av tjänster anpassade efter den enskilda familjens
            behov. Det offentliga stödet ska bygga på likabehandling av alla
            barn. Makten över barnomsorgen ska flyttas över från staten och
            kommunpolitiken till föräldrarna.
          </p>
          <p xml:id="i-FWMR4Hic1sm3Y4gYuppjTu">
            För mig är slutsatsen helt klar. En politik som tar sikte på
            barnens grundläggande behov av trygghet och kärlek måste ha en
            positiv grundinställning till familjen, oavsett hur den är uppbyggd.
          </p>
          <p xml:id="i-KZaKuv6TYtq6KaL8Eam1du">
            Förnyad föräldrautbildning/förnyat föräldrastöd
          </p>
          <p xml:id="i-VAuD4wnnD5zToUFUEgwGQz">
            Trots ekonomiska begränsningar växer nya initiativ fram för att
            stödja föräldrarna i sitt föräldraskap och därigenom ges barnen
            ökad trygghet. Leksands Familjecentrum är ett lysande exempel
            på hur de lyckats skapa en verksamhet som stöder föräldrarna.
            Verksamheten påbörjas redan under graviditeten och fortsätter
            sedan så länge föräldrarna vill. FC är en helhetslösning för familjen,
            ett fungerande samarbete mellan myndigheter, organisationer, näringsliv
            och föräldrar. Försäkringskassan har märkt ett markant ökat uttag
            av pappadagar. Familjerådgivningen har kunnat ge fler familjer
            råd och stöd i tid och den öppna förskolan har en intensiv verksamhet.
            I stället för att skicka runt föräldrarna till olika institutioner
            i samhället, för att förbereda sig i den nya livssituationen,
            erbjuder Familjecentrum en helhetslösning för familjen.
          </p>
          <p xml:id="i-YXrKyQ3qnLcXMpszSxqbQu">
            Öppen förskola
          </p>
          <p xml:id="i-SvHWWagUPmRypvWAKqHyvQ">
            Öppen förskola är dels till för barn som inte är inskrivna i
            förskolan och dels ett komplement till familjedaghemmen. Det finns
            inga krav på inskrivning eller anmälan för att delta i verksamheten.
            Verksamheten erbjuder barnen en pedagogisk gruppverksamhet och
            ska även tillgodose de vuxnas behov av kontakter med andra vuxna
            samt social service.
          </p>
          <p xml:id="i-817JBTzXa3xt9FJLyQ4A8i">
            Under 1990-talet har antalet öppna förskolor mer än halverats.
            Hösten 2001 fanns 752 enheter. Centerpartiet vill understryka
            behovet av att utveckla den öppna förskolan och den betydelse
            den har för barn och föräldrar.
          </p>
          <p xml:id="i-77sVu4SmozoU8AfahesysL">
            Jag vill med anledning av ovanstående fråga ministern följande:
          </p>
          <p xml:id="i-KZd9hTJR9Rm3ynJxCK2Upp">
            Vilka åtgärder avser ministern att vidta för att stödja föräldrautbildning/föräldrastöd?
          </p>
          <p xml:id="i-CNRJFE8rbhqY8iNbhz5Kwh">
            Vilka åtgärder avser ministern att vidta för att stödja öppen
            förskola?
          </p>
        </div>
      </div>
    </body>
  </text>
</TEI>
