<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0139">
  <teiHeader>
    <fileDesc>
      <titleStmt>
        <title>fastighetsskatten</title>
        <author>Pålsson , Anne-Marie (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>fastighetsskatten till finansminister Bosse Ringholm om fastighetsskatten</title>
          <idno type="rdwebb">GQ10139</idno>
          <ref type="dokument_url_text">http://data.riksdagen.se/dokument/GQ10139/text</ref>
          <ref type="dokument_url_html">http://data.riksdagen.se/dokument/GQ10139</ref>
          <ref type="dokumentstatus_url_xml">http://data.riksdagen.se/dokumentstatus/GQ10139</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmhVhzFM3Rs65aFjMTgRvj</idno>
            <persName>Anne-Marie Pålsson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-AwyPSvxg7vYgcui4fe6gLp" corresp="i-UmhVhzFM3Rs65aFjMTgRvj">
          <date when="2003-01-22"/>
        </correspAction>
        <correspAction type="answered" xml:id="i-XXChBfkbQEECBQjvUUhDKQ">
          <date when="2003-02-13"/>
        </correspAction>
        <correspAction type="answered" xml:id="i-7YV96QFnPiSyksAEg8vBGH">
          <date when="2003-02-13"/>
        </correspAction>
        <correspAction type="received" xml:id="i-QUATUMptaLKuPizS4E5uKg" corresp="i-A5R84cTmpky3NHJ7nLKaEt">
          <date when="2003-01-22"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EJL7JTzvdfnoRu9WNP7WPE">
            Interpellation 2002/03:139 av Anne-Marie Pålsson (m) till finansminister
            Bosse Ringholm om fastighetsskatten
          </p>
        </div>
        <div type="ipqSubmissionInfo">
          <p xml:id="i-UDp59PWW26YGsRNFpmey22">
            den 22 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-G8C27hxxfr6vd46cfieW4t">
            Den nya fastighetsskatten blir en allt tyngre börda för boende
            i attraktiva områden och särskilt kännbar blir den för hushåll
            med därtill låga inkomster. Många känner sig nu tvingade att sälja
            sina hem och i denna grupp återfinns många äldre personer som
            förvärvat sina fastigheter för länge sedan när priserna var lägre
            och deras inkomster högre. Företrädare för regeringen har avfärdat
            detta beteende med argumentet att fastighetsägaren alltid kan
            belåna villan för att betala skatten med. Men detta förslag till
            lösning är cyniskt och illustrerar den socialdemokratiska regeringens
            syn på statens omättliga anspråk på medborgarens tillgångar och
            inkomster.
          </p>
          <p xml:id="i-6QDM3dF6p4FJ9QD9DQw3WC">
            Kanske är det just detta som får känslorna att svalla så starkt.
            Fastighetsskatten utmanar ett hos svensken djupt rotat rättsmedvetande
            som kan formuleras i följande tes: Skatt ska inte betalas på fiktiva
            och icke realiserade inkomster, detta i synnerhet om den skattskyldige
            inte har några andra inkomster att betala skatten med. Självklara
            principer för de flesta och så också för den svenska skattestrukturen
            så som den var utformad tidigare. I skattelitteraturen kallas
            dessa riktlinjer för likviditetsprincipen (intäkter ska inte beskattas
            förrän det finns pengar att betala skatten med) och förmågeprincipen
            (skatt ska betalas efter förmåga: stor förmåga hög skatt @ liten
            förmåga låg skatt).
          </p>
          <p xml:id="i-866ZvBquD5Pia3FibVwQS6">
            Men fastighetsskatten strider mot båda dessa principer. Den beskattar
            en avkastning som inte finns i kronor och tar ingen hänsyn till
            vilka övriga omständigheter som den skattskyldige befinner sig
            i och effekten kan bli absurd om också förmögenhetsskatten inkluderas.
            De begränsningsregler som införts är inte heller till någon större
            hjälp för de särskilt utsatta.
          </p>
          <p xml:id="i-RuLamLDHrCjZQSjFRubnTT">
            Fastighetsskattens impopuläritet kan också sammanhänga med att
            den strider mot ett djupt rättvisetänkande. Skattens storlek relateras
            nämligen till fastighetens marknadsvärde och inte till den service
            och avkastning som fastigheten ger. Identiska villor, som i rimlighetens
            namn ger samma service, kan därför påföras helt olika skatt beroende
            på att den ena är belägen i en utflyttningsort och den andra i
            en storstadsregion. Den omständigheten att den ena villan är mera
            värd än den andra fångas upp av förmögenhetsskatten och bör därför
            inte inkluderas också i fastighetsskatten. Ty då kommer den att
            räknas dubbelt.
          </p>
          <p xml:id="i-Hn9wqntZGqCKcEgvyVKLbE">
            I praktiken har fastighetsskatten blivit en extraskatt på boende
            i storstadsområden. En lärare som arbetar i Stockholm får inget
            storstadstillägg på sin lön, men får betala ett storstadstillägg
            på sitt boende, särskilt om han eller hon väljer att bo i villa.
            Denna straffbeskattning drabbar inte vederbörande om han eller
            hon har lyckan att komma över en hyreslägenhet. Av rättviseskäl
            tillbakavisas nämligen fortfarande, inte minst från hyresgästföreningen,
            alla krav på en anpassning av hyrorna mot nivåer som bättre än
            i dag avspeglar rådande efterfråge- och utbudsförhållanden.
          </p>
          <p xml:id="i-QN73x9MjSfRAS4P9gWTZE2">
            Fastighetsskatten inkräktar slutligen på äganderätten och verkar
            som en retroaktiv resursindragning, men bara hos de personer som
            råkade att äga en villa när skatten infördes. Förklaringen till
            detta består i att skatten kapitaliseras, det vill säga sänker
            villans värde. Med gällande skatte- och räntesatser rör det sig
            om en värdeminskning på drygt 20 %. Ett borttagande av fastighetsskatten
            skulle därmed öka värdet på de svenska fastigheterna med samma
            procentsats och göra de svenska hushållen rikare.
          </p>
          <p xml:id="i-WUsUZ5Y1LFHerQuuhQWBY1">
            Men fastighetsskatten påverkar inte de som köper sin första villa
            i dag. Ett borttagande av nämnda skatt påverkar därför inte heller
            denna kategori. Den enda följden av en sådan åtgärd är att köparen
            får betala mer till banken och mindre till staten. De totala boendekostnaderna
            blir däremot desamma.
          </p>
          <p xml:id="i-KnG6jJyqbvtqkXRKppqpjj">
            Man får onekligen intrycket att den socialdemokratiska regeringens
            aptit på skatteintäkter är så stark att man inte kan motstå en
            fiskalt sett enkel och bekväm skatt även om den strider mot såväl
            rättsmedvetandet som grundläggande rättviseprinciper. Genom sin
            retroaktiva och godtyckliga indragning av människors tillgångar
            är den heller inte förenlig med ett gott samhällsklimat utformat
            för att uppmuntra sparsamhet och arbete.
          </p>
        </div>
        <div type="ipQuestion">
          <p xml:id="i-VoCHntRNpX8V5zm9mxJPea">
            Mina frågor till finansministern blir därför följande:
            <list rend="unordered">
              <item>
                1. Har finansministern för avsikt att återinföra likviditetsprincipen
                som bärande princip för svensk beskattning?
              </item>
              <item>
                2. Har finansministern för avsikt att återinföra förmågeprincipen
                för svensk beskattning?
              </item>
            </list>
          </p>
        </div>
      </div>
    </body>
  </text>
</TEI>
