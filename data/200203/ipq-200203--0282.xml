<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0282">
  <teiHeader>
    <fileDesc>
      <titleStmt>
        <title>offer för trafficking</title>
        <author>Acketoft, Tina (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>offer för trafficking till statsrådet Jan O Karlsson om offer för trafficking</title>
          <idno type="rdwebb">GQ10282</idno>
          <ref type="dokument_url_text">http://data.riksdagen.se/dokument/GQ10282/text</ref>
          <ref type="dokument_url_html">http://data.riksdagen.se/dokument/GQ10282</ref>
          <ref type="dokumentstatus_url_xml">http://data.riksdagen.se/dokumentstatus/GQ10282</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S7wLw9aynA5vbRCsqxxL3N</idno>
            <persName>Tina Acketoft</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>Jan O Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>Jan O Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-5YN44XXAk9ar7DuRWtayu7" corresp="i-S7wLw9aynA5vbRCsqxxL3N">
          <date when="2003-04-10"/>
        </correspAction>
        <correspAction type="answered" xml:id="i-KqWoidmtf3jSPWagRXzXBG">
          <date when="2003-05-13"/>
        </correspAction>
        <correspAction type="received" xml:id="i-Vvs87BPo9BErcytmVTh3ws" corresp="i-3MwbJPjHpsScrukDj5ohhN">
          <date when="2003-04-10"/>
        </correspAction>
        <correspAction type="answered" xml:id="i-WfPkUtu8EhozXUntHWrneG" corresp="i-3MwbJPjHpsScrukDj5ohhN">
          <date when="2003-05-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JabfZXKVoJS75p844wxT1c">
            Interpellation 2002/03:282 av Tina Acketoft (fp) till statsrådet
            Jan O Karlsson om offer för trafficking
          </p>
        </div>
        <div type="ipqSubmissionInfo">
          <p xml:id="i-5U6k4AjPCeubpz9JyxsscK">
            den 10 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WH4RQvPy5ccgFav4G2XeXf">
            Varje år säljs hundratusentals människor, främst kvinnor och
            barn, som sexslavar. De utgör "varorna" i den internationella
            industrin trafficking som genererar miljarder dollar varje år.
            Trots att kampen mot trafficking förklarats som prioriterat område
            av en rad länder är den hårda sanningen att vi inte har lyckats
            slå ned denna form av kriminalitet. Tvärtom växer den för varje
            dag.
          </p>
          <p xml:id="i-HpL1tennNyurbtLXP1KWGL">
            Jag var nyligen i Moldavien för att försöka få en tydligare bild
            av hur och varför denna nya "industri" kan växa så starkt som
            den gör, mitt i 2000-talets Europa. Desperata drömmar och brist
            på möjlighet att tjäna lagliga pengar gör denna handel möjlig.
            Men det handlar också om att det finns män som anser sig ha rätten
            att köpa dessa människor för att tillfredsställa egna lustar.
            Det går inte med ord att beskriva vidrigheterna bakom människohandeln
            och de hjärtskärande människoöden som finns bakom tidningarnas
            rubriker.
          </p>
          <p xml:id="i-5jnaKC4bVo4Q6QoCnFNroV">
            Vi kunde nyligen läsa om ännu ett fall på vår egen bakgård. Länskriminalen
            i Skåne hade lyckats identifiera ett fall där en nittonårig polska
            kidnappats av två män, fraktats till Sverige och låsts in för
            att tvingas sälja sex. Erfarenheter från tidigare fall säger att
            dessa flickor har utsatts för stora mängder hot och våld. Att
            under sådana förhållanden ha modet att vittna mot sina kidnappare
            och "kunder" är oerhört starkt. Det vore självklart att samhället
            då skulle ställa upp med alla typer av skydd. Men så ser verkligheten
            inte ut i dagens Sverige. Frågan är om Sverige kan anses leva
            upp till FN:s deklaration om de mänskliga rättigheterna på detta
            område.
          </p>
          <p xml:id="i-7tFW8JWEfEnchjCwBdcnm5">
            I Skånefallet, som i så många andra fall, utvisades flickan till
            sitt hemland så snart hon vittnat. Ingen vet i dag var hon är
            eller hur hon mår. Migrationsminister Jan O Karlsson är enligt
            egen utsago den som ansvarar för området. På en fråga om vad han
            avser att göra för att förändra situationen för trafficking-offer
            i Sverige svarade han att det är hans "ambition att till hösten
            kunna lägga fram ett lagförslag som gör det möjligt att de kvinnor
            som utsatts för brott i Sverige ska kunna beviljas ett tidsbegränsat
            uppehållstillstånd för att närvara vid brottsutredning och rättegång
            i Sverige".
          </p>
          <p xml:id="i-QaRLS3TrsNpK82UmF7rWgQ">
            Samtidigt uttalar justitieminister Thomas Bodström och jämställdhetsminister
            Margareta Winberg på DN Debatt onsdagen den 9 april, att de kvinnor
            som förs till Sverige för att utnyttjas sexuellt bör ges möjlighet
            att få permanent uppehållstillstånd. Detta är en ståndpunkt som
            Folkpartiet pläderat för och som står skrivet i det tiopunktsprogram
            som vi presenterade i början av mars detta år. Jag vet inte hur
            det ska tolkas att migrationsminister Karlsson skriver en sak
            i sitt svar till mig och justitieminister Bodström och jämställdhetsminister
            Winberg en annan sak på DN Debatt. Att det inom regeringen finns
            en delad syn på hur dessa kvinnor på bästa sätt kan hjälpas är
            uppenbart.
          </p>
          <p xml:id="i-LSmuzGbAHuTFf12JWRXaMa">
            Det är inte polisen eller Migrationsverket som bär ansvaret för
            hur illa ställt det är gällande att ge de berörda kvinnorna och
            barnen skydd och hjälp. De försöker att göra sitt "prioriterade"
            arbete utan extra medel. Det är regeringen som utfärdat riktlinjerna,
            som också är ansvarig för att skydda dessa kvinnor. Men tyvärr
            räcker inte vackra ord för att trösta och skydda vår tids slavar.
          </p>
          <p xml:id="i-PDBiWnaaqW5Kb6GTzh5EpA">
            Folkpartiet har under de senaste månaderna arbetat med att försöka
            kartlägga den kompletta bilden kring trafficking. Det är uppenbart
            att flertalet berörda myndigheter såsom socialtjänsten, polisen
            och Migrationsverket upplever en osäkerhet gällande vem som har
            ansvaret. Ur lagmässigt hänseende är det socialtjänstens ansvar
            att se till att dessa kvinnors situation är acceptabel. I dagens
            Sverige inbegriper det att återsända dem snarast till hemlandet.
          </p>
          <p xml:id="i-MTV4fAMXMT2uF8HNqmwpvz">
            Utöver att socialtjänsten inte säger sig ha ekonomiska resurser
            för att betala kvinnornas uppehälle, råder det en akut brist på
            rum för kvinnor i behov av skyddat boende. Problemet är att ingen
            anser sig ha ansvar för att dessa kvinnor ges något rättsskydd.
            Att kvinnorna tvingas tillbaka till sina hemländer är också problematiskt
            för svenska myndigheter, då rättegångspersonal och polis måste
            flygas till kvinnans hemland för att där fortsätta förhör med
            kvinnan. Detta är kostsamt och riskerar också att förlänga hela
            rättegångsprocessen.
          </p>
          <p xml:id="i-KKdqvtDbyT83X4uqncziRz">
            Mot bakgrund av det ovan anförda vill jag fråga migrationsministern:
          </p>
          <p xml:id="i-CoqtanLZnGVUEvWgYULwS6">
            Vilka åtgärder avser migrationsministern att vidta för att Sverige
            bättre ska leva upp till FN:s konvention om de mänskliga rättigheterna?
          </p>
          <p xml:id="i-MKWwjMHzRCgxj2Vc4BEtyK">
            Vilka åtgärder avser migrationsminsitern att vidta för att konkret
            förbättra dessa kvinnors situation?
          </p>
        </div>
      </div>
    </body>
  </text>
</TEI>
