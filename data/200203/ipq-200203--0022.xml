<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0022">
  <teiHeader>
    <fileDesc>
      <titleStmt>
        <title>barns situation i asylsökande familjer</title>
        <author>Ekström, Anne-Marie (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>barns situation i asylsökande familjer till statsrådet Jan O Karlsson om barns situation i asylsökande familjer</title>
          <idno type="rdwebb">GQ1022</idno>
          <ref type="dokument_url_text">http://data.riksdagen.se/dokument/GQ1022/text</ref>
          <ref type="dokument_url_html">http://data.riksdagen.se/dokument/GQ1022</ref>
          <ref type="dokumentstatus_url_xml">http://data.riksdagen.se/dokumentstatus/GQ1022</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmSX9m2mxvWevquvVduNpz</idno>
            <persName>Anne-Marie Ekström</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>Jan O Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>Jan O Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-VtRJfeXD3GqVyZSXwUPufv" corresp="i-UmSX9m2mxvWevquvVduNpz">
          <date when="2002-11-04"/>
        </correspAction>
        <correspAction type="received" xml:id="i-8wHvufngjZPibvcawmnav2" corresp="i-3MwbJPjHpsScrukDj5ohhN">
          <date when="2002-11-05"/>
        </correspAction>
        <correspAction type="answered" xml:id="i-EfFEMgEmQyUkF6b8T6FFJk" corresp="i-3MwbJPjHpsScrukDj5ohhN">
          <date when="2002-11-29"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7swcGdyhFioCaiKuFzRLdT">
            Interpellation 2002/03:22 av Anne-Marie Ekström (fp) till statsrådet
            Jan O Karlsson om barns situation i asylsökande familjer
          </p>
        </div>
        <div type="ipqSubmissionInfo">
          <p xml:id="i-7LtzF63aXDyqW926is992q">
            den 4 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-N16AdhA3XjNF7yvPcTyNYu">
            I utlänningslagens portalparagraf finns denna mening:
          </p>
          <p xml:id="i-5JrCna6zfnvHE59B9kvwsP">
            "I fall som rör ett barn skall särskilt beaktas vad hänsynen
            till barnets hälsa och utveckling samt barnets bästa i övrigt
            kräver."
          </p>
          <p xml:id="i-8oipYAcGRFQ3R6xQbnZryk">
            Sverige har också ratificerat FN:s barnkonvention.
          </p>
          <p xml:id="i-X2QoN3wRZCvPpjyrZHgc8G">
            I artikel 3.1 återfinns följande:
          </p>
          <p xml:id="i-SgdYwcnPkmsPGwjUbuDk7S">
            "Vid alla åtgärder som rör barn, vare sig de vidtas av offentliga
            eller privata sociala välfärdsinstitutioner, domstolar, administrativa
            myndigheter eller lagstiftande organ, skall barnets bästa komma
            i främsta rummet."
          </p>
          <p xml:id="i-GSvDcVWw3qZYK1qiJ3KusN">
            Att vara asylsökande innebär att man är utlämnad till andra människors
            beslut. Man kan påverka väldigt lite själv hur framtiden kommer
            att gestalta sig. Migrationsverket och Utlänningsnämnden har avgörandet
            i sin hand. En asylsökande är en utsatt person. Att vara barn
            och vara asylsökande är ännu mer utsatt. Detta gäller de barn
            som kommer ensamma men även de barn som kommer med en eller två
            föräldrar som är asylsökande. De barn som kommer med anhöriga
            har till stor del glömts bort. Många barn som finns i asylsökande
            familjer har levt flera år på flykt från sina hemländer. Bara
            det i sig är en besvärlig situation för ett barn. Många barn har
            också varit med om fruktansvärda upplevelser. Antingen har de
            själva utsatts för våld eller också har de sett någon anhörig
            utsättas för våld eller kanske till och med avrättats inför deras
            ögon. Det är upplevelser som sätter spår hos en vuxen och i ännu
            större utsträckning hos ett barn.
          </p>
          <p xml:id="i-RfcPmeRKR5j4E2sznwqPnh">
            I asylprocessen tas väldigt lite hänsyn till barns situation.
            Få barn får själva berätta om sina upplevelser.
          </p>
          <p xml:id="i-SRB4WeC69KQsVrGCeNCG1f">
            Det finns flera exempel på familjer som fått avvisningsbeslut
            där barnen mår väldigt dåligt. I dessa har inte hänsyn tagits
            till barnets bästa vid beslutsfattandet. Man har inte beaktat
            intyg från barnpsykiatriker där barnens psykiska hälsa beskrivs
            som mycket dålig. Det finns fall där barn reagerat på situationen
            med att bli tysta eller apatiska. Situationen med barnens hälsa
            har också i en del fall förvärrats när avvisningsbeslut försökt
            verkställas genom hämtning med ett antal poliser. Våldshändelser
            som hänt i hemlandet upplever då barnen på nytt.
          </p>
          <p xml:id="i-PXn5AEki4J7CkA6zEqznXK">
            Mot bakgrund av det anförda vill jag fråga migrationsministern:
          </p>
          <p xml:id="i-Wgf6acK96uZntHNDjRoMhW">
            Vilka åtgärder avser migrationsministern att vidta för att barns
            hälsoskäl ska beaktas i asylutredningar i större utsträckning
            än vad som i dag är fallet så att befintlig lagstiftning och FN:s
            barnkonvention i verkligheten följs?
          </p>
          <p xml:id="i-Ny3PK2XaCgk1LybRpzLoCt">
            Vilka åtgärder avser migrationsministern att vidta för att undvika
            uppskakande hämtningar med polis där barn är inblandade?
          </p>
        </div>
      </div>
    </body>
  </text>
</TEI>
