<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0324">
  <teiHeader>
    <fileDesc>
      <titleStmt>
        <title>ledarskapet inom polisen</title>
        <author>Pehrson, Johan (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ledarskapet inom polisen till justitieminister Thomas Bodström om ledarskapet inom polisen</title>
          <idno type="rdwebb">GQ10324</idno>
          <ref type="dokument_url_text">http://data.riksdagen.se/dokument/GQ10324/text</ref>
          <ref type="dokument_url_html">http://data.riksdagen.se/dokument/GQ10324</ref>
          <ref type="dokumentstatus_url_xml">http://data.riksdagen.se/dokumentstatus/GQ10324</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <persName>Johan Pehrson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-SWmU7GXRveAzfHGhr842X3" corresp="i-PyYxwdbw2KYpXyCWKWHmmT">
          <date when="2003-05-06"/>
        </correspAction>
        <correspAction type="received" xml:id="i-96KQ5uPw4rVFZmsM3cDAnf" corresp="i-STyFs6Gu3boin31eFp1bNM">
          <date when="2003-05-06"/>
        </correspAction>
        <correspAction type="answered" xml:id="i-8cJZivWRk6ch4zM8KYfb2o" corresp="i-STyFs6Gu3boin31eFp1bNM">
          <date when="2003-05-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PkrvfWH4oBUa4SJMZ3mGTZ">
            Interpellation 2002/03:324 av Johan Pehrson (fp) till justitieminister
            Thomas Bodström om ledarskapet inom polisen
          </p>
        </div>
        <div type="ipqSubmissionInfo">
          <p xml:id="i-5Wuo7ExsU2SPGfCW4FZ178">
            den 6 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CtkdhcMqb4S7hNmeKzAX7j">
            Polisen har allt svårare att klara av sina fundamentala arbetsuppgifter.
          </p>
          <p xml:id="i-4sR75SjKjtcpYA1oCoPruo">
            Ett flertal kommuner anser att de inte har tillräckligt med resurser
            till polisen för att upprätthålla ordning och säkerhet. En följd
            av detta är att en del av kommunerna i Sverige lägger ned stora
            belopp på att köpa tjänster av privata vaktbolag. Detta riskerar
            att vara en utveckling som kommer att tillta i takt med att polisstationer
            stängs på löpande band runtom i Sverige. När det gäller närvaron
            av poliser finns det långtgående utredningsförslag som bland annat
            innebär att ordningsvakter ska ta över delar av polisens uppgifter
            på landsbygden. Dessa förslag är framlagda av personer inom polisledningen.
          </p>
          <p xml:id="i-B2VmeXgg46TzbNZpmWW2qf">
            Kurvan över antalet anmälda brott i Sverige fortsätter att stiga
            i den långsiktiga trenden för flera allvarliga brottstyper. Uppklarningsfrekvensen
            över begångna brott är dock oroande låg. Enligt statistik från
            Brottsförebyggande rådet (BRÅ) var det 2002 endast 27 % av alla
            anmälda brott i Sverige som klarades upp. Bostadsinbrotten är
            till exempel en brottstyp som klarades upp till en marginell del
            @ endast till 9 %. Brottsoffren för bostadsinbrott upplever brottet
            som en svår kränkning av den personliga integriteten. Att brottet
            sedan dessutom inte klaras upp gör situationen ännu värre.
          </p>
          <p xml:id="i-KRHsSqqfV1ayeSPn7V8aZF">
            Renodling av polisens arbetsuppgifter har utretts i flera betänkanden.
            Frågetecknen inför vad som verkligen kommer att genomföras är
            många.
          </p>
          <p xml:id="i-UtyinjSmkzvGrjEWx8Wf4Q">
            Polisens arbetsmetoder måste utvecklas och avgränsas i takt med
            att brottsmönster och kriminaliteten förändras. Frågan om rumsavlyssning
            är ofta uppe i diskussionen om effektivare åtgärder för att bekämpa
            den grova organiserade brottsligheten. Det finns uppgifter om
            att denna slags brottslighet söker sig från Danmark till Sverige
            för att det är lättare att arbeta ostört här. Utredningsförslag
            finns i dag gällande reglering av flera okonventionella arbetsmetoder
            som till exempel infiltration och brottsprovokation. Utan möjlighet
            till dylika kraftfulla arbetsmetoder hjälper ytterligare antal
            poliser föga i kampen mot den grova kriminaliteten.
          </p>
          <p xml:id="i-8wUx1H9bajUF3YkhwC214f">
            Sjuktalen inom svensk polis är mycket höga. Långtidssjukskrivningarna
            motsvarar flera länspolismyndigheters sammanlagda antal polistjänster.
            Till detta ska läggas att ett stort antal poliser inte kan jobba
            de tider på dygnet då många brott faktiskt begås. Om denna utveckling
            fortsätter, är risken stor att nyutbildade poliser inte blir ett
            tillskott utan endast ersättare för poliser som är sjukskrivna.
          </p>
          <p xml:id="i-Te16HyiYA6joqELishH3N5">
            Polisens tekniska hjälpmedel är centrala för att kunna utföra
            arbetsuppgifterna på ett ändamålsenligt sätt. Detta gäller inte
            minst frågan om ett fungerande radiokommunikationssystem. De ramar
            som nu är satta för genomförandet av Rakel innebär en betydande
            ambitionssänkning jämfört med tidigare förslag.
          </p>
          <p xml:id="i-TpnjZBFzJLsadfzv38U1KQ">
            Rikspolisstyrelsen är central förvaltningsmyndighet för polisväsendet
            med tillsyn över detta. Styrelsen ska verka för planmässighet,
            samordning och rationalisering inom polisväsendet. Enligt polisförordningen
            ska polisen organisera och planera verksamheten så att de samlade
            resurserna används så effektivt som möjligt och att därmed de
            mål uppnås och de riktlinjer följs som riksdagen och regeringen
            har lagt fast.
          </p>
          <p xml:id="i-TTACYaUyuDPF7neLqqyFPB">
            Dessa mycket fria ramar innebär betydande möjlighet att kunna
            förändra organisationen fram och tillbaka. Något som också skett
            i stor omfattning under de senaste årtiondena @ tyvärr inte alltid
            på ett lyckosamt sätt. Den så kallade närpolisreformen är i flera
            delar rätt tänkt, men genomfördes på ett mycket okänsligt sätt.
            Nu återstår bara skärvor av denna närpolisreform. Kostnaderna
            har varit stora vad avser administration, tidsförlust och utrustning.
            Nu pågår ytterligare en omorganisation inom polisen under beteckningen
            "nationell polis". Ökad samordning är bra, men om ledningsfunktionernas
            bas centraliseras riskerar avståndet till den operativa verksamheten
            bli för långt för att effektiviteten ska kunna upprätthållas.
          </p>
          <p xml:id="i-HKoaZCj78oj6emueFEHCUn">
            Den rådande majoriteten har fastslagit riktlinjerna och de ekonomiska
            förutsättningarna för polisen @ förutsättningar som är allt annat
            än tillfredsställande. Det handlar inte bara om budget utan även
            om lika viktiga uppgifter som prioriteringar, organisation och
            ledarskap.
          </p>
          <p xml:id="i-9b8tRSrbWQEwUjbvDMCR9p">
            Det är av yttersta vikt att klargöra det politiska ansvaret för
            den rådande situationen. Regeringen måste redovisa hur arbetet
            med utvecklingen och reformeringen av den svenska polisen ska
            fortgå. Detta arbete måste också inkludera ledarskapsfrågor. I
            det så kallade Göteborgsbetänkandet (SOU 2002:122) pekade kommittén
            bland annat på de grundläggande strukturella problem som finns
            hos den svenska polisen. Kommittén påvisade även häpnadsväckande
            brister i ledarskap inom delar av polisen. Inte minst turbulensen
            kring den sparkade länspolismästaren i Stockholm och rikspolischefen,
            har med all önskvärd tydlighet åter visat på att utmaningarna
            för polisen är stora inom ledarskapsområdet.
          </p>
          <p xml:id="i-TH3iDyXo5apY1tuoEeiCDy">
            Avser justitieministern att inom en snar framtid vidta några
            åtgärder för att komma till rätta med de strukturella problem
            som råder inom polisen?
          </p>
          <p xml:id="i-2WghM4faV1BciHuj8YZ9Ds">
            Avser justitieministern att på ett sammanhållet sätt @ till exempel
            i form av en skrivelse till riksdagen @ redovisa hur regeringen
            vill se att den svenska polisen utvecklas vad avser organisation,
            personalpolitik, teknik, effektivitet och ledarskap?
          </p>
        </div>
      </div>
    </body>
  </text>
</TEI>
