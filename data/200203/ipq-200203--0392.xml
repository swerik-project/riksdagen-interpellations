<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0392">
  <teiHeader>
    <fileDesc>
      <titleStmt>
        <title>ungdomar och ideellt arbete</title>
        <author>Forssmed, Jakob (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ungdomar och ideellt arbete till statsrådet Lena Hallengren om ungdomar och ideellt arbete</title>
          <idno type="rdwebb">GQ10392</idno>
          <ref type="dokument_url_text">http://data.riksdagen.se/dokument/GQ10392/text</ref>
          <ref type="dokument_url_html">http://data.riksdagen.se/dokument/GQ10392</ref>
          <ref type="dokumentstatus_url_xml">http://data.riksdagen.se/dokumentstatus/GQ10392</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TodycJLEopZCV6uNkQANDV</idno>
            <persName>Jakob Forssmed</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-YSG11C7yemEVZpiE3VpZGm" corresp="i-TodycJLEopZCV6uNkQANDV">
          <date when="2003-05-12"/>
        </correspAction>
        <correspAction type="received" xml:id="i-JF8YwjQyYDdgrwwteKnosk">
          <date when="2003-05-12"/>
        </correspAction>
        <correspAction type="answered" xml:id="i-PbDdQaCYWpdCKTt8xjat4E">
          <date when="2003-05-26"/>
        </correspAction>
        <correspAction type="answered" xml:id="i-7geczB6R1B3PptA3LtrzDe">
          <date when="2003-05-26"/>
        </correspAction>
        <correspAction type="received" xml:id="i-KpeXa255E9HknWA1HzK2bQ" corresp="i-HxcQkHC9fDSzkJWgvdhDEF">
          <date when="2003-05-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3MqG8JfbaZ2m8NpTAT7iKZ">
            Interpellation 2002/03:392 av Jakob Forssmed (kd) till statsrådet
            Lena Hallengren om ungdomar och ideellt arbete
          </p>
        </div>
        <div type="ipqSubmissionInfo">
          <p xml:id="i-AEX3ChrZYCj1TsbrzvqJ5a">
            den 12 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AwbCoFYjEEJwU98hJkRCFN">
            Sverige har länge haft ett levande föreningsliv, vilket har gett
            många ungdomar möjlighet att lära sig mer om demokrati, ansvar
            och att ta egna initiativ och knyta viktiga kontakter inför inträdet
            på arbetsmarknaden. Ett levande civilt samhälle och ett starkt
            engagemang bland ungdomar är ett naturligt uttryck för människans
            många behov och unika talanger och färdigheter och är en chans
            för många unga att utvecklas och ge utlopp för sin kreativitet.
            Samtidigt har många föreningar spelat en viktig roll i samhället
            genom att uppmärksamma och driva exempelvis miljöfrågor, integrationsprojekt
            och mänskliga rättigheter.
          </p>
          <p xml:id="i-JxmbXZy8Zsj6KqTmJBwHjb">
            Dock har vikten av engagemang i det civila samhället länge varit
            underskattad i Sverige. I dag har engagemanget börjat svalna och
            ungdomsorganisationernas medlemsantal har minskat med mer än 20
            % de senaste tolv åren. Enligt Ungdomsstyrelsen har också intresset
            för föreningsbildande under nittiotalet minskat bland unga tjejer.
          </p>
          <p xml:id="i-Anc96uk2h28Y74xgDKW3Tj">
            Regeringen bör ta dessa alarmerande siffror på stort allvar,
            då minskningen i engagemang i längden leder till att demokratin
            och samhällsgemenskapen försvagas. Samtidigt som medlemsantalet
            i ungdomsorganisationer sjönk drastiskt under 90-talet, minskade
            valdeltagandet bland förstagångsväljare enligt SCB med mer än
            10 % mellan 1994 och 2002. Det är inte orimligt att dessa siffror
            har ett samband, då ett minskat engagemang i föreningslivet även
            minskar känslan av delaktigthet och ansvar i samhället. Inte minst
            det ökade politiska våldet och skadegörelsen, som vi senast bevittnade
            i Stockholm då förstamajdemonstrationer urartade till plundringståg,
            visar hur viktigt det är att stödja de demokratiska krafter och
            ungdomsrörelser som finns i dag. Samhället måste markera att påverkan
            bäst kan ske genom demokratiska kanaler, och att våld i slutändan
            inte gynnar någon.
          </p>
          <p xml:id="i-TZUwPMeF9cYArigQesw2C9">
            Både FN och EU betonar vikten av ungdomars möjligheter till deltagande
            i det civila samhället, senast Kofi Annan som i sin Ungdomsrapport
            2003 framhåller att skolans kontakter med den privata sektorn
            och ungdomsorganisationer bör stärkas. EU-kommissionen skriver
            i sitt memorandum om livslångt lärande 2000 att medlemsländerna
            bör se till att deltagande i icke-formell utbildning uppvärderas.
          </p>
          <p xml:id="i-MS1GyqbpwAh1KHrG31xD7b">
            För att uppnå dessa målsättningar krävs att ungdomars engagemang
            i det civila samhället uppmuntras framförallt av skolan. Förutom
            att stimulera kunskapsinhämtning och lärande har skolan också
            en viktig uppgift att ge elever möjlighet att förverkliga hela
            sin potential som hela människor, oavsett om det sker genom skolans
            traditionella former eller genom elevers egna initiativ.
          </p>
          <p xml:id="i-EwnYLKV2xHAPsYqwaFuSft">
            I många länder, exempelvis USA, värderas engagemang i föreningsliv
            inom skolvärlden mycket högt. Skolan stöder med resurser och personal
            varje tänkbart intresse och initiativ till att starta grupper
            och projekt, vilket föder en fantastisk mångfald. Dessutom utgör
            ideellt engagemang en viktig faktor vid intagning till universitet,
            likvärdig med betyg och intagningsprov. Genom att se till hela
            människan, inte bara den del som passar in i skolans läroplan,
            kan man upptäcka nya talanger och färdigheter som är nog så viktiga
            inför arbetsliv och vidare studier. Olika urvalsmetoder till högskolor
            och universitet gynnar olika grupper och ökar mångfalden. Därför
            är det bra om det finns flera olika vägar in i högskolan. I dag
            utgör arbetslivserfarenhet ett kriterium som kan spela roll vid
            antagning till högskolan. Att även se ideellt engagemang som en
            merit i dessa sammanhang skulle bredda rekryteringsbasen, stärka
            högskolans kontakter med det övriga samhället, uppvärdera engagemanget
            bland dem som redan är aktiva och uppmuntra fler till ett ökat
            engagemang.
          </p>
          <p xml:id="i-g29GvBueZLghxGWqZ4428">
            I Sverige i dag är det dock relativt svårt att värdera de erfarenheter
            som förvärvas genom ideellt arbete. Därför skulle någon form av
            nationella riktlinjer för att utvärdera icke-formell utbildning
            vara önskvärda. I USA skrivs denna typ av meriter in i betygen
            och det finns dessutom en tradition av nationella diplomsystem
            och meriteringsbrev, vilket ger ytterligare tyngd åt meriter från
            föreningslivet. Även European Youth Forum uppmanar Europas länder
            att införa nationella riktlinjer för utvärdering av icke-formell
            utbildning, då det skulle höja det ideella arbetets status i samhället.
          </p>
          <p xml:id="i-H8gHApCr6B59YXdZjFdod1">
            Ett annat sätt att uppvärdera och uppmuntra ungdomars ideella
            arbete skulle vara att avsätta ett visst antal timmar i läroplanen
            till denna typ av verksamhet. I § 37 i FN:s ungdomsprogram framgår
            att alla länder bör skapa volontärprogram, gärna som en obligatorisk
            del i skolans läroplan. Exempel på volontärprogram i skolans regi
            finns i dag i 115 länder, där skolans roll är stöttande snarare
            än dominerande och flexibiliteten för den enskilde personen att
            själv välja utformning för programmet är stor, exempelvis genom
            samarbete med lokala föreningar. Nationella riktlinjer för hur
            skolorna kan arbeta vidare med denna typ av projekt skulle ge
            ett grundläggande stöd för många kreativa lösningar på det lokala
            planet.
          </p>
          <p xml:id="i-JzfX1VMqkZKLQuXiHGsCWT">
            Det finns således många sätt att uppmuntra och uppvärdera ideellt
            engagemang bland ungdomar. Men då krävs att regeringen har en
            vilja att se bortom den traditionella läroplanen och uppmuntra
            ungdomars egen initiativkraft.
          </p>
          <p xml:id="i-2KoN2kj8TSUTBthji68dF6">
            Med anledning av ovanstående vill jag ställa följande frågor
            till ungdomsministern:
          </p>
          <p xml:id="i-57h2KK69kwf43aeMhuGFtW">
            Vad avser ministern att göra för att uppvärdera ungdomars engagemang
            i det civila samhället samt uppvärdera icke-formell utbildning?
          </p>
          <p xml:id="i-3DKSZb7jetZXGkNkeeAVJu">
            Vad avser ministern att göra för att utveckla skolans samarbete
            med ungdomsorganisationer i syfte att uppmuntra ideellt arbete?
          </p>
          <p xml:id="i-TVcjGPo2D7esGErpMWvUjm">
            Vad avser ministern att göra för att bredda antagningsbasen till
            högskolor och göra även ideellt arbete till en kompletterande
            merit?
          </p>
          <p xml:id="i-7LKwGJiWqgYufe15iEMRdR">
            Vad avser ministern att göra för att utforma nationella riktlinjer
            för värdering av icke-formell utbildning?
          </p>
          <p xml:id="i-Rxg7xMEkU8YQnmHCPL6NGA">
            Vad avser ministern att göra för att implementera § 37 i FN:s
            ungdomsprogram och dra upp nationella riktlinjer för volontärprogram
            för ungdomar?
          </p>
        </div>
      </div>
    </body>
  </text>
</TEI>
