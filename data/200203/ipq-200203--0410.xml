<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0410">
  <teiHeader>
    <fileDesc>
      <titleStmt>
        <title>arvsskatt mellan makar</title>
        <author>Ekström, Anne-Marie (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>arvsskatt mellan makar till finansminister Bosse Ringholm om arvsskatt mellan makar</title>
          <idno type="rdwebb">GQ10410</idno>
          <ref type="dokument_url_text">http://data.riksdagen.se/dokument/GQ10410/text</ref>
          <ref type="dokument_url_html">http://data.riksdagen.se/dokument/GQ10410</ref>
          <ref type="dokumentstatus_url_xml">http://data.riksdagen.se/dokumentstatus/GQ10410</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmSX9m2mxvWevquvVduNpz</idno>
            <persName>Anne-Marie Ekström</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-DAmfwtJdNxnT54kbpGhCnH" corresp="i-UmSX9m2mxvWevquvVduNpz">
          <date when="2003-05-12"/>
        </correspAction>
        <correspAction type="received" xml:id="i-5qAW1rrJbR5LRpXtqWoTKN" corresp="i-A5R84cTmpky3NHJ7nLKaEt">
          <date when="2003-05-12"/>
        </correspAction>
        <correspAction type="answered" xml:id="i-Tt5a2HVDiCG4rYasmbjrbR" corresp="i-A5R84cTmpky3NHJ7nLKaEt">
          <date when="2003-06-02"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QuLYnKQVXMcvCfhvzCwvPS">
            Interpellation 2002/03:410 av Anne-Marie Ekström (fp) till finansminister
            Bosse Ringholm om arvsskatt mellan makar
          </p>
        </div>
        <div type="ipqSubmissionInfo">
          <p xml:id="i-DyJqoGRdBQrhVwJGtDDsz">
            den 12 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9kq6TEFim5gdTqpeERF1Md">
            I dag tvingas en efterlevande make betala arvsskatt när den andra
            parten avlidit. På grund av dagens höga taxeringsvärden på småhus
            kan detta slå mycket hårt mot den efterlevande maken. Det kan
            bli omöjligt att bo kvar i den gemensamma bostaden och i stället
            kan man tvingas att sälja för att kunna betala arvsskatten. Det
            är orimligt att en kvarlevande make ska tvingas gå från hus och
            hem för att hon eller han tvingas betala arvsskatt på en gemensam
            bostad.
          </p>
          <p xml:id="i-9GSAy1X9N4HZzW2kjxwjFD">
            Hösten 2002 tillsattes en utredning, Egendomsskattekommittén,
            med uppgift att se över regler om fastighetsskatt på småhus med
            mera samt arvs- och gåvoskatt. Ur kommittédirektivet framgår det
            att utredningen ska vara klar före utgången av december 2003 men
            att frågan om beskattning av arv mellan makar ska behandlas med
            förtur.
          </p>
          <p xml:id="i-BsQt2X7odRtfLYFykz4E9g">
            I januari 2003 presenterades således ett delbetänkade (SOU 2003:3)
            som bland annat innehöll ett förslag till att slopa arvsskatten
            mellan makar. I förslaget ingick också att lagstiftningen skulle
            kunna träda i kraft den 1 juli 2003. Från och med detta datum
            skulle en efterlevande make kunna bo kvar och inte vara tvungen
            att sälja huset för att kunna betala arvsskatten för detsamma.
          </p>
          <p xml:id="i-5WEmgjzufbfsMnUjoBiZZC">
            Trots att regeringen prioriterade den delen i utredningen som
            handlar om arvsskatt mellan makar har ännu ingen proposition aviserats
            på området. Inte heller har nämnts om försening. Tystnaden är
            total.
          </p>
          <p xml:id="i-McUtqgq9MTsTL6eE7BXnwx">
            Tyvärr sprids information i medierna om lagen som om den redan
            vore beslutad. Det kanske vore på plats åtminstone med en dementi
            och förklaring varför lagen dröjer. Det kan knappast vara så att
            regeringen tvekar över finansieringen eftersom kommittén är tvungen
            att finansiera sina skattesänkningar, och så hade även skett på
            detta område. Man kan inte tolka regeringens tystnad på något
            annat sätt än att den är ointresserad av att lösa skatteproblemet
            som tvingar de efterlevande makarna från hus och hem.
          </p>
          <p xml:id="i-V2Q3Fkr33nLefUPD7sVkND">
            Mot bakgrund av ovanstående vill jag fråga vad finansministern
            kommer att vidta för åtgärder för att en förändring av reglerna
            för arv mellan makar inte fördröjs ytterligare.
          </p>
        </div>
      </div>
    </body>
  </text>
</TEI>
