<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0059">
  <teiHeader>
    <fileDesc>
      <titleStmt>
        <title>författningsutredning</title>
        <author>Einarsson, Mats (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>författningsutredning till statsrådet Pär Nuder om författningsutredning</title>
          <idno type="rdwebb">GQ1059</idno>
          <ref type="dokument_url_text">http://data.riksdagen.se/dokument/GQ1059/text</ref>
          <ref type="dokument_url_html">http://data.riksdagen.se/dokument/GQ1059</ref>
          <ref type="dokumentstatus_url_xml">http://data.riksdagen.se/dokumentstatus/GQ1059</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-44hG22iaE6LAaX8WoMPPk3</idno>
            <persName>Mats Einarsson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-HY5i9porPQ6RM37RGXDdmB" corresp="i-44hG22iaE6LAaX8WoMPPk3">
          <date when="2002-11-22"/>
        </correspAction>
        <correspAction type="answered" xml:id="i-2cYtLSYMKyXGdzpPfLrcNW">
          <date when="2002-12-06"/>
        </correspAction>
        <correspAction type="received" xml:id="i-Y6nW21vZ96YZHZFQz1etLA" corresp="i-HNvivTxAPySuVXe8X3z3LJ">
          <date when="2002-11-26"/>
        </correspAction>
        <correspAction type="answered" xml:id="i-RmW9AE6aaYmynpd1cLjoNN" corresp="i-HNvivTxAPySuVXe8X3z3LJ">
          <date when="2002-12-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FzPTyKTUjr5wdgZqaBFBRz">
            Interpellation 2002/03:59 av Mats Einarsson (v) till statsrådet
            Pär Nuder om författningsutredning
          </p>
        </div>
        <div type="ipqSubmissionInfo">
          <p xml:id="i-GWmW1Vy8zAZ79d2cKZB94U">
            den 22 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-TjMP19SX4CB66Bn4ui6TMr">
            Den svenska författningen bygger på folksuveränitetsprincipen.
            Regeringsformen uttrycker detta i två centrala formuleringar:
            "All offentlig makt utgår från folket" och "Riksdagen är folkets
            främsta företrädare". Båda återfinns i regeringsformens första
            kapitel.
          </p>
          <p xml:id="i-9JHnQTjGEFSttCezeoVyJj">
            Frånvaron av författningsdomstol och av maktdelning av klassisk
            modell är uttryck för samma sak. Även om den politiska och ekonomiska
            verkligheten ser annorlunda ut, i synnerhet sedan inträdet i EU,
            så genomsyras det svenska statsskicket av ett radikalt demokratiideal,
            som inte tillåter några andra begränsningar av folkets rätt att
            sig själv styra än de begränsningar som folket självt ålägger
            sig.
          </p>
          <p xml:id="i-Q1zuiFd5eNEVsboh4feY6Y">
            Denna demokratisyn är dock inte oomtvistad. På senare år har
            inom olika näringslivsanknutna organisationer som Studieförbundet
            Näringsliv och Samhälle, Timbro och Cityuniversitetet förts en
            omfattande konstitutionell debatt. Den har ibland kännetecknats
            av en relativt hög intellektuell nivå, andra gånger har den varit
            mer propagandistiskt betonad.
          </p>
          <p xml:id="i-SyL7d5KY81giuLcA5ZurYe">
            Men den har nästan uteslutande haft sin hemvist på det politiska
            fältets borgerliga sida och det är främst olika förslag med avsikt
            att tämja, binda och begränsa folksuveräniteten som har prövats.
            Inte sällan har beslutens "kvalitet" @ i realiteten hur väl de
            överensstämmer med debattörens egna politiska uppfattningar @
            varit kriteriet när olika konstitutionella arrangemang bedömts,
            snarare än hur väl besluten överensstämmer med folkviljan.
          </p>
          <p xml:id="i-Rc9EjWbPzXzD3pBjQdBaZ3">
            Inom arbetarrörelsen, mitt eget parti inkluderat, har dock den
            konstitutionella diskussionen varit begränsad. I det politiska
            vardagsarbetet finns det ibland en tendens att betrakta författningsproblem
            som ointressanta eller obegripliga formfrågor. Det statsrättsliga
            regelsystemet och dess principer ses ofta som en fråga av underordnad
            betydelse i jämförelse med arbetet på lösandet av skilda aktuella
            politiska sakfrågor.
          </p>
          <p xml:id="i-XY29Ug7zAaart5oWYE1K9L">
            Det är omkring 30 år sedan Sverige genomförde sin senaste stora
            författningsrevision, då vi i ett första steg fick enkammarriksdag
            och ett proportionellt valsystem med utjämningsmandat och fyraprocentsspärr
            och i ett andra steg ersatte den i stor utsträckning obsoleta
            1809 års regeringsform med den nu gällande. Den författningsreformen
            var slutpunkten för årtionden av utredning och diskussion.
          </p>
          <p xml:id="i-EYN38m9zd6cqqGb6H9BEG6">
            Förvisso har åtskilliga detaljändringar gjorts under årens lopp,
            men frågan är om det inte är dags att inleda en bredare diskussion
            kring de konstitutionella frågorna, en diskussion som tar sin
            utgångspunkt i erfarenheter gjorda i andra och bredare befolkningsskikt
            än de som traditionellt dominerar författningsdebatten.
          </p>
          <p xml:id="i-7Evwtsk5Rcoq5LtTkeZhvF">
            Det har i medierna rapporterats att den socialdemokratiska partistyrelsen
            ska tillsätta en arbetsgrupp under ledning av Pär Nuder som efter
            nyår ska ta fram ett diskussionsunderlag om olika författningsfrågor.
            Det förefaller vara ett angeläget initiativ.
          </p>
          <p xml:id="i-XjqvrNh85K2LdrnFCC8w4D">
            Eftersom denna diskussion inom socialdemokraterna förr eller
            senare lär resultera i parlamentariska initiativ, så skulle det
            vara intressant att redan nu få ministerns syn på de författningspolitiska
            problemen och vilka erfarenheter och sakförhållanden det närmast
            är som föranlett initiativet.
          </p>
          <p xml:id="i-HQF6S8V622FoUm7QaaAVTa">
            Personvalsinslagets tilltagande fragmentarisering och förytligande
            av valkampanjerna skulle ju kunna vara en utgångspunkt för diskussion.
            En annan skulle kunna vara att Socialdemokraterna numera, i likhet
            med Vänsterpartiet, anser sig vara ett feministiskt parti och
            det borde därför vara angeläget att undersöka om och i så fall
            vad en feministisk analys kan tillföra den konstitutionella debatten.
            Ett tredje problemområde som osökt ger sig är självfallet EU-systemets
            tilltagande demokratiska underskott och det extremt låga valdeltagandet
            i valen till Europaparlamentet.
          </p>
        </div>
        <div type="ipQuestion">
          <p xml:id="i-Y4UCFdPkUA7T9wEXuxxsQg">
            Med anledning av detta vill jag fråga statsrådet Pär Nuder:
            <list rend="unordered">
              <item>
                1. Kommer ministern att ta några initiativ för att folksuveränitetens
                bärande princip för vår författning inte ska inskränkas med anledning
                av att sådana förslag har förts fram i den författningspolitiska
                debatten?
              </item>
              <item>
                2. Kommer ministern att ta initiativ till att fördjupa debatten
                om angelägna konstitutionella problem eller problemområden och
                om så är fallet också föreslå lösningar?
              </item>
              <item>
                3. Kommer ministern att ta initiativ till att tillämpa feministisk
                teoribildning på det författningspolitiska området och kommer
                ministern att själv bidra till att så sker?
              </item>
            </list>
          </p>
        </div>
      </div>
    </body>
  </text>
</TEI>
