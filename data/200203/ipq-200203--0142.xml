<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0142">
  <teiHeader>
    <fileDesc>
      <titleStmt>
        <title>Gävle hamn</title>
        <author>Marcelind, Ragnwi (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gävle hamn till statsrådet Ulrica Messing om Gävle hamn</title>
          <idno type="rdwebb">GQ10142</idno>
          <ref type="dokument_url_text">http://data.riksdagen.se/dokument/GQ10142/text</ref>
          <ref type="dokument_url_html">http://data.riksdagen.se/dokument/GQ10142</ref>
          <ref type="dokumentstatus_url_xml">http://data.riksdagen.se/dokumentstatus/GQ10142</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ha5uZXGHudhTidCuW8UjXN</idno>
            <persName>Ragnwi Marcelind</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-U9K7Cc287PHJPAGiE1UYSY" corresp="i-Ha5uZXGHudhTidCuW8UjXN">
          <date when="2003-01-28"/>
        </correspAction>
        <correspAction type="answered" xml:id="i-3KM45c1ExiRKe3uAYk9xVS">
          <date when="2003-02-06"/>
        </correspAction>
        <correspAction type="received" xml:id="i-xL7nKHi6HTjbq8q4sxCBM" corresp="i-L7Ay5GaFaMutWEX7utMv62">
          <date when="2003-01-28"/>
        </correspAction>
        <correspAction type="answered" xml:id="i-DCGMuy96Ui7Edccs5wFcKR" corresp="i-L7Ay5GaFaMutWEX7utMv62">
          <date when="2003-02-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AfTrVXXFLp4sWghWDd26Dg">
            Interpellation 2002/03:142 av Ragnwi Marcelind (kd) till statsrådet
            Ulrica Messing om Gävle hamn
          </p>
        </div>
        <div type="ipqSubmissionInfo">
          <p xml:id="i-StoJ29nrPBZfLSF1Qd6wVT">
            den 28 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4YkPLK828zusnpwGrdwdfB">
            I en interpellationsdebatt med Ulrica Messing den 15 oktober
            diskuterades framtiden för Gävle hamn. Då fanns optimism över
            att Gävle kommun samma dag tecknat kontrakt med PMS och Cliffstone.
            Hela affären har senare visat sig vara ett stort fiasko. Gävle
            kommun är tillbaka på ruta ett.
          </p>
          <p xml:id="i-XjzW9yE7ixnEFYryqzeH7">
            Gävle hamn har stor betydelse för näringslivet i ett område som
            sträcker sig över Gävleborg, Dalarna och Uppland och är således
            främst att betrakta som en regional hamn. Allt tyder nu på att
            det regionala intressentområdets utbredning ökar i framtiden.
            Gävle hamn har stor strategisk betydelse för nya företagsetableringar
            i Gävleregionen. Ett stort japanskt företags val att göra sin
            nyetablering, en trähusfabrik, just i Gävle, avgjordes till stor
            del av närheten till Gävle hamn.
          </p>
          <p xml:id="i-9AbWo8cyMF2DWuycxynQzo">
            Flygbränslet till Arlanda kommer i fortsättningen troligtvis
            att fraktas via Gävle hamn. Uppsala och norra Storstockholmsregionen
            kommer i en nära framtid att ha stort behov av en välfungerande
            Gävle hamn.
          </p>
          <p xml:id="i-359ayNy95MKjPjWbLySW4L">
            Gävle hamn har således stor betydelse för näringsliv och arbetsmarknad
            i Gävleregionen, men nyttan av hamnen är vidare än så. Hamnen
            behövs för en större region. Därför bör staten gå in och ta ett
            ekonomiskt ansvar för dessa investeringar i en infrastruktur som
            behövs för utvecklingen av hela Gävleregionen. För att svara mot
            de krav som ställs på hamninfrastruktur och säkerhet krävs investeringar
            i storleksordningen 200 miljoner kronor i Gävle hamn de närmaste
            åren. Därutöver måste farleden in till Gävle rätas upp, breddas
            och fördjupas för att motsvara Sjöfartsverkets krav på säkerhetsmarginaler.
            Insatserna för att förbättra farleden beräknas kosta ca 200 miljoner
            kronor.
          </p>
          <p xml:id="i-CtToURnxtkCwfbJ8tTMjM4">
            Gävleregionen har stora problem på arbetsmarknaden. 9 % av gävleborna
            är arbetslösa eller satta i program för att komma ut på arbetsmarknaden.
            I Hans Karlssons rapport (N2001/4891/A) beskrevs att situationen
            på arbetsmarknaden är sämre i Gävle än i andra drabbade orter
            som Linköping och Kumla. Den öppna arbetslösheten är högre i Gävle
            än i landet som helhet. I rapporten angavs att Gävle tillhör en
            region med omfattande omställningsproblem. Rapporten förväntades
            leda till långsiktiga förslag och satsningar i syfte att genom
            statligt stöd stärka regionens och kommunens utveckling.
          </p>
          <p xml:id="i-XKYS1jK8ncHXNHbeUpNawr">
            Gävle kommun redovisade i april 2002 till regeringen, med anledning
            av Hans Karlssons rapport, ett konkret förslag om satsningar bland
            annat i Gävle hamn och farleden till hamnen. Från näringslivet
            finns flera mycket intressanta planer på etableringar i Gävle.
            Dessa förutsätter dock en fungerande och modern hamnanläggning.
            Det behövs förutom privata investeringar även att staten tar sitt
            ansvar för infrastrukturen och satsar pengar på att förbättra
            inseglingsrännan till hamnen.
          </p>
          <p xml:id="i-8qND2iN8bZvgqZDRLYw53D">
            Mina frågor till statsrådet är:
          </p>
          <p xml:id="i-2Qepm9rMAT7ZtDGzEodun3">
            Vilka åtgärder avser statsrådet att vidta för att infrastrukturen
            ska förbättras i Gävleregionen och utbyggnaden av inseglingsrännan
            till hamnen möjliggöras?
          </p>
          <p xml:id="i-QCgVr98ypcBEoE6ES9iHq4">
            Vad avser statrådet att göra för att stödja en positiv näringslivsutveckling
            i Gävleregionen?
          </p>
        </div>
      </div>
    </body>
  </text>
</TEI>
