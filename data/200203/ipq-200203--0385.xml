<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0385">
  <teiHeader>
    <fileDesc>
      <titleStmt>
        <title>ersättning till advokater</title>
        <author>Johansson, Kenneth (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ersättning till advokater till justitieminister Thomas Bodström om ersättning till advokater</title>
          <idno type="rdwebb">GQ10385</idno>
          <ref type="dokument_url_text">http://data.riksdagen.se/dokument/GQ10385/text</ref>
          <ref type="dokument_url_html">http://data.riksdagen.se/dokument/GQ10385</ref>
          <ref type="dokumentstatus_url_xml">http://data.riksdagen.se/dokumentstatus/GQ10385</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EANGVQ7bBDvQLJRQXHptPX</idno>
            <persName>Kenneth Johansson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RDrwyDy8ogDLcv4AUBfJ6J" corresp="i-EANGVQ7bBDvQLJRQXHptPX">
          <date when="2003-05-12"/>
        </correspAction>
        <correspAction type="answered" xml:id="i-ycFN5rZSsqavRLvr1N3nH">
          <date when="2003-05-27"/>
        </correspAction>
        <correspAction type="received" xml:id="i-SHgA8uABjmZKP2qCJPNz5K" corresp="i-STyFs6Gu3boin31eFp1bNM">
          <date when="2003-05-12"/>
        </correspAction>
        <correspAction type="answered" xml:id="i-HsvLwj5rPCZDKTYkxthxNu" corresp="i-STyFs6Gu3boin31eFp1bNM">
          <date when="2003-05-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-wsAYo4QwGwwfuW2DxTigp">
            Interpellation 2002/03:385 av Kenneth Johansson (c) till justitieminister
            Thomas Bodström om ersättning till advokater
          </p>
        </div>
        <div type="ipqSubmissionInfo">
          <p xml:id="i-8YMHSa73HpCYVGbu6eWZBM">
            den 12 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UCaZTYMZ1HrjApkH9Mkn9A">
            En viktig rättsprincip är att det råder likhet inför lagen. Lagen
            respekteras och kan upprätthållas om den är förankrad i det allmänna
            rättsmedvetandet och uppfattas som rättvis, förutsebar och lika
            för alla. Advokatväsendet företräder ofta våra medborgare i tvistemål
            och i brottmål och de förordnas också av tingsrätterna som bland
            annat konkursförvaltare och boutredningsmän. Efter slutförda uppdrag
            inlämnar de sina räkningar, och inte sällan betalas arvoden av
            allmänna medel, ett borgenärskollektiv eller ett försäkringsbolag.
          </p>
          <p xml:id="i-HdVTComyQ22C4DZvDbYWmi">
            Jag har haft många kontakter med politiskt valda nämndemän, som
            i samband med brottmål ges möjlighet att granska och yttra sig
            över yrkade arvoden. Liksom barnet som ser kejsarens nya kläder
            frågade de mig varför advokaternas fakturor ser ut som de gör.
            Vilken bilverkstad skulle exempelvis komma undan med att fakturera
            "40 timmars arbete á 1 125 kr, summa 45 000 kr". Naturligtvis
            vill man veta exakt vilket arbete som utförts, och beträffande
            advokater @ exakt hur man kommit fram till beräkningen av restid
            och spilltid, konsultarvoden och så vidare. De nämndemän jag pratat
            med uttrycker sin stora förvåning över svepande formuleringar,
            ofta med krav på mycket stora belopp. De känner en frustration
            över svårigheterna att bedöma rimligheten i yrkandet.
          </p>
          <p xml:id="i-DDdpZTXQ2xYuYA1sPvfe5H">
            Detsamma gäller exempelvis yrkade arvoden i konkurser, där advokater
            utses till förvaltare och ofta anlitar biträde av ekonomer, fastighetsförvaltare
            eller andra specialistgrupper. Förvaltarens arvoden bestäms av
            tingsrätten med ledning av konkurslagen. Tillsynsmyndigheten,
            som finns hos landets kronofogdar ska granska förvaltarnas arvodesyrkanden
            och yttra sig över dessa. Någon specificerad arvodesräkning skickas
            inte till borgenärerna för yttrande, och tillsynsmyndigheterna
            har ingen skyldighet att samråda med borgenärerna i arvodesfrågan.
            Eventuella invändningar behandlas som vilket tvistemål som helst
            och i praktiken blir det ett slags omvänd bevisbörda @ om tillsynsmyndigheten
            tycker att begärt arvode är väl tilltaget måste tillsynsmyndigheten
            styrka sitt påstående. Är det en rimlig ordning?
          </p>
          <p xml:id="i-JkYTeYBiZnRhk9rdxBaFwG">
            Allmänheten, nämndemän och andra som kommer i kontakt med advokaternas
            svepande formuleringar i fakturor, drar paralleller med de krav
            på fakturaspecifikation som andra yrkesgrupper självklart accepterar.
            Varför gäller inte fullkomligt självklara regler på ordentlig
            redovisning även för advokatsamfundets medlemmar? Även detta skrå
            måste acceptera ordning och reda och att man inte kan åka i något
            slags gräddfil. Uppenbart krävs uppstramade lagar, regler och
            rutiner om advokaters rätt till ersättning för utfört arbete.
          </p>
          <p xml:id="i-G6XVY4bouiAXY3yrRVfqtu">
            I december förra året ställde jag i riksdagen en skriftlig fråga
            till justitieministern kring advokaternas ersättningsfrågor. Svaret
            redovisade att Domstolsverket i början av år 2003 ska redovisa
            förslag till åtgärder för att bland annat göra det enklare att
            bedöma skäligheten av yrkad ersättning. När det gäller konkursförvaltare
            hänvisades till Konkurstillsynsutredningen, som var under beredning
            inom departementet. Justitieministern hänvisade också till den
            tillsynsroll som advokatsamfundets disciplinnämnd har och att
            disciplinpåföljd och i värsta fall uteslutning ur advokatsamfundet
            kan bli aktuellt om en advokat begär ett arvode som inte motsvarar
            nedlagt arbete.
          </p>
          <p xml:id="i-4iZg6z781YDmgYpCvTxbqu">
            Under de senaste dagarna har tidningen Aftonbladet haft flersidiga
            reportage, om advokaters ersättning, som upprört mig och många
            andra. Denna typ av undersökande, avslöjande och kritiskt granskande
            journalistik är bra och nödvändig. Ännu bättre vore det om vi
            snarast möjligt fick förslag från regeringen att ta ställning
            till som gjorde att vi kom till rätta med problemen.
          </p>
          <p xml:id="i-7wP3YCeotJTLn1ykcZWWUh">
            Min fråga till justitieministern är:
          </p>
          <p xml:id="i-9A5mkTCxtqxEmbTMtZV1vN">
            Vilka åtgärder avser ministern att vidta för att komma till rätta
            med de problem som redovisats kring advokaters ersättningar för
            utfört arbete?
          </p>
        </div>
      </div>
    </body>
  </text>
</TEI>
