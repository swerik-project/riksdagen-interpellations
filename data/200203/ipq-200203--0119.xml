<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0119">
  <teiHeader>
    <fileDesc>
      <titleStmt>
        <title>mitträcken längs vägarna</title>
        <author>Sellén, Birgitta (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>mitträcken längs vägarna till statsrådet Ulrica Messing om mitträcken längs vägarna</title>
          <idno type="rdwebb">GQ10119</idno>
          <ref type="dokument_url_text">http://data.riksdagen.se/dokument/GQ10119/text</ref>
          <ref type="dokument_url_html">http://data.riksdagen.se/dokument/GQ10119</ref>
          <ref type="dokumentstatus_url_xml">http://data.riksdagen.se/dokumentstatus/GQ10119</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KktUCXax2JFL3tqFqQN9oq</idno>
            <persName>Birgitta Sellén</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-PFS14coa8fDP2PbhZm59dz" corresp="i-KktUCXax2JFL3tqFqQN9oq">
          <date when="2002-12-27"/>
        </correspAction>
        <correspAction type="received" xml:id="i-831DDF4BVVLUPZp8ymaraH" corresp="i-L7Ay5GaFaMutWEX7utMv62">
          <date when="2003-01-21"/>
        </correspAction>
        <correspAction type="answered" xml:id="i-AVQv3pWgLmzshuwx3YVMVk" corresp="i-L7Ay5GaFaMutWEX7utMv62">
          <date when="2003-01-31"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VsFssj4Q6w7UVpm6CeC49">
            Interpellation 2002/03:119 av Birgitta Sellén (c) till statsrådet
            Ulrica Messing om mitträcken längs vägarna
          </p>
        </div>
        <div type="ipqSubmissionInfo">
          <p xml:id="i-RXpFMjhDtdaD6bpZmxp4oc">
            den 27 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VB3rgbNrLqqipX6C8ipeqG">
            Av trafiksäkerhetsskäl sätts det i dag upp många mitträcken längs
            våra vägar.
          </p>
          <p xml:id="i-BiTcjS6xNdQDDMEfsiswAT">
            Det är bra eftersom det minskar allvarliga trafikolyckor, men
            det medför också en del negativa effekter för dem som bor i anslutning
            till vägar med mitträcken. Därför är det viktigt att Vägverket
            vid sin planering är öppen och mottaglig för diskussioner med
            befolkningen i de berörda orterna, om hur man ska hantera de eventuella
            problem som det kan innebära när mitträckena har monterats upp.
          </p>
          <p xml:id="i-Ty4ehGJmQu9dXeSDx6c8kH">
            Jag tror att de flesta människor ställer upp på att mitträcken
            sätts upp längs våra vägar, men det måste också fungera på ett
            tillfredsställande sätt för den lokala trafiken. Fotgängare, cyklister,
            jordbrukstransporter och resor med bil och buss måste fungera
            utan att det blir alltför stor negativ inverkan för ortsbefolkningen.
          </p>
          <p xml:id="i-Qut9X9BFWr4utxxHp7Duyf">
            En vägsträcka längs E 14, strax väster om Sundsvall, ska förses
            med mitträcke. Vägverket har presenterat en plan för ortsborna,
            som innebär att en av nedfarterna till den aktuella byn kommer
            att stängas av från ett håll.
          </p>
          <p xml:id="i-Q3aRzWkmes4Fwp8wZ5Bn3U">
            Aldrig tidigare har Vägverket splittrat ett samhälle genom att
            bygga ett mitträcke. Tidigare har dessa säkerhetskonstruktioner
            bara använts i glest befolkade områden. Av den anledningen finns
            det anledning att titta närmare på vilka konsekvenser det får
            för det samhälle som kommer att delas, om planerna med mitträcke
            kommer att förverkligas.
          </p>
          <p xml:id="i-F7wgzXV7rSExNYpB6LtRSW">
            Det kommer att bland annat påverka jordbrukare som har sina marker
            på båda sidor av E 14. De kommer att få åka extra långa sträckor
            till sina marker. En markägare som i dag har 300 meter till sin
            mark kommer att få åka 7,7 kilometer när mitträcket satts upp.
            Det innebär också att det påverkar den övriga trafiken negativt
            eftersom en jordbrukare kör traktor till sina marker och den låga
            hastigheten som de håller stoppar upp den övriga trafiken. Vägverket
            har sagt att man kan göra en öppning i räcket på ett ställe så
            att man kan korsa vägen, men det betyder ju att den jordbrukare
            som i dag har 300 meter till sin mark ändå kommer att få åka ett
            par kilometer innan han kan vända och köra tillbaka för att kunna
            svänga ned till den mark som han odlar.
          </p>
          <p xml:id="i-Uce6VdLJb2BM4EnGeJc9Lq">
            I den aktuella byn finns bland annat två unga jordbrukare i 30-årsåldern,
            som är kobönder. Den ene har ca 230 djur och den andre drygt ett
            70-tal.
          </p>
          <p xml:id="i-AL9Dniw7JncAcGyp1Fc55D">
            Det innebär att de har ganska långa sträckor till sina marker.
            De är i behov av att köra längs E 14 med många stora redskap,
            vilket påverkar framkomligheten för övrig trafik. För att köra
            naturgödsel behövs många transporter till varje åker. I dag kan
            de bara korsa vägen utan problem. De unga bönderna säger att de
            är tveksamma till om de kommer att kunna hålla markerna öppna
            om det blir så att de får avsevärt försämrade möjligheter att
            ta sig till sina marker. De kanske måste plantera skog i stället.
            Samtidigt får de problem med att skaffa foder till sina djur och
            det påverkar deras verksamhet väldigt negativt. Om dessa bönder
            planterar skog på sina marker kommer landskapet att förlora sin
            öppenhet och det påverkar i sin tur turismen. Vi behöver vara
            rädda om våra unga bönder som vågar satsa på jordbruksnäringen.
          </p>
          <p xml:id="i-TZBY2rGv3jpBnFL7karG88">
            Denna beskrivning är inte unik för bara Nedansjö, som den beskrivna
            orten heter, utan liknande situationer kommer att uppstå även
            i andra orter i landet.
          </p>
          <p xml:id="i-7PMAJJG6zzkf9eqrixEn9D">
            En annan aspekt som vi inte får glömma i sammanhanget är att
            det kommer att påverka miljön negativt när bönderna måste köra
            många fler kilometer med sina traktorer och övriga jordbruksredskap,
            vilka ofta släpper ut mycket avgaser.
          </p>
          <p xml:id="i-KCbXwZDqWMcg4fJFHABaAd">
            Alla som bor i byn anser att trafiksäkerheten är viktig, men
            det är också viktigt för vårt samhälle att man inte delar av byar
            i två delar. Det påverkar de näringar som finns i trakten och
            då känns det naturligt att ställa frågan om man inte håller på
            att gå för långt med trafiksäkerheten när man ställer till problem
            för näringsidkarna?
          </p>
          <p xml:id="i-VL2nkgnPbtMb2n6ZxUA8E4">
            Det borde vara möjligt att vid dylika situationer sänka hastigheten
            längs den aktuella sträckan så att alla olika transporter kan
            fungera för byborna.
          </p>
          <p xml:id="i-AMiUYvptEHDLX8Pq5doxxb">
            Det finns också barnfamiljer som valt att flytta ut till denna
            lugna och natursköna ort, som ligger på lämpligt pendlingsavstånd
            in till Sundsvall. När E 14 kommer att förses med mitträcke så
            kommer trafiken genom byn att påverkas på ett negativt sätt eftersom
            det finns företag som behöver få transporter med lastbilar. Tidigare
            har dessa bilar kunnat komma till det aktuella företaget utan
            att åka genom byn, men när mitträcke kommer att sättas upp måste
            de köra genom byn för att ta sig till företaget. Det påverkar
            boendemiljön på ett negativt sätt. De som har småbarn kommer då
            att få en otrygg tillvaro, med ständig oro för att barnen ska
            bli påkörda. I dag kan man gå och cykla ganska säkert när man
            ska till kompisar, men när det kommer att köra tung trafik längs
            den gamla krokiga byvägen så blir otryggheten stor.
          </p>
          <p xml:id="i-QqCmNJa9ciDHejEinZEHoM">
            Vägverket har sagt att man är beredd att bygga sidovägar, men
            när vägarna är byggda så ska de boende själva sköta reparationer
            och underhåll. Som det ser ut i dag kommer till exempel en sjuklig
            man att få en ca 500 meter lång vägsträcka som han då tvingas
            sköta själv. Detta är förslag som det inte är realistiskt att
            förverkliga. De boende i samhället blir oerhört frustrerade och
            därmed är det lätt att hitta negativa aspekter. I folkmun sägs:
            Det här gör de för att stockholmarna ska kunna köra lagligt till
            fjällen i 110. För oss är det bara nackdelar.
          </p>
          <p xml:id="i-CWQuTFvw8gvExmX6aYZ6Bn">
            Vägverket är en myndighet som har i uppdrag att utveckla och
            förvalta det statliga vägnätet. I deras uppdrag finns flera mål,
            bland annat en säker trafik, en god miljö och en positiv regional
            utveckling. Av dessa mål är givetvis trafiksäkerheten oerhört
            viktig och av den anledningen är det bra med mitträcken på de
            flesta platser där de sätts upp. I det beskrivna fallet kan jag
            ha förståelse för att Vägverket ser på trafiksäkerheten och därför
            vill sätta upp mitträcken. Däremot kan jag inte se att det är
            positivt för miljön och den regionala utvecklingen.
          </p>
          <p xml:id="i-BowWd8rZ7m2kDzxxAQnvPt">
            Mina frågor till statsrådet är:
          </p>
          <p xml:id="i-6jdNMz5GqqjTLnSLVv4J5m">
            Vilka åtgärder är statsrådet beredd att vidta för att initiera
            en diskussion med Vägverket om den negativa miljöpåverkan som
            mitträcken kan leda till?
          </p>
          <p xml:id="i-3nqUeLwYn4GKu53WHtq75R">
            Vilka åtgärder är statsrådet beredd att vidta för att undvika
            att splittra ett samhälle när man vill öka trafiksäkerheten längs
            våra vägar?
          </p>
          <p xml:id="i-KNweGjGzCivJwVRF1z9xsZ">
            Vad avser statsrådet att göra för att stödja den regionala utvecklingen
            när man som i det beskrivna fallet kommer att dela samhället?
          </p>
          <p xml:id="i-vfwCyRgcmyMUBEGWE6DrJ">
            Hur tänker statsrådet agera för att inte försämringar ska uppstå
            för bybornas trafiksäkerhet och väghållning längs byvägen?
          </p>
        </div>
      </div>
    </body>
  </text>
</TEI>
