<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0346">
  <teiHeader>
    <fileDesc>
      <titleStmt>
        <title>rättssystemets syn på våldtäkt</title>
        <author>Marcelind, Ragnwi (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>rättssystemets syn på våldtäkt till justitieminister Thomas Bodström om rättssystemets syn på våldtäkt</title>
          <idno type="rdwebb">GQ10346</idno>
          <ref type="dokument_url_text">http://data.riksdagen.se/dokument/GQ10346/text</ref>
          <ref type="dokument_url_html">http://data.riksdagen.se/dokument/GQ10346</ref>
          <ref type="dokumentstatus_url_xml">http://data.riksdagen.se/dokumentstatus/GQ10346</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ha5uZXGHudhTidCuW8UjXN</idno>
            <persName>Ragnwi Marcelind</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-83SmDN4uEuTauCtmJPLih6" corresp="i-Ha5uZXGHudhTidCuW8UjXN">
          <date when="2003-05-09"/>
        </correspAction>
        <correspAction type="received" xml:id="i-P1F4J8VudJCebGRpdE6cxX">
          <date when="2003-05-09"/>
        </correspAction>
        <correspAction type="answered" xml:id="i-9HAGjjx8U1iAmpkxkue2qi">
          <date when="2003-05-20"/>
        </correspAction>
        <correspAction type="answered" xml:id="i-MAR7oufkMtp6ekHRKPA2Na">
          <date when="2003-05-20"/>
        </correspAction>
        <correspAction type="received" xml:id="i-SsBgviKGUjoGs62uAayihH" corresp="i-STyFs6Gu3boin31eFp1bNM">
          <date when="2003-05-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WPZdHTqfsWTrFk58LuyMoa">
            Interpellation 2002/03:346 av Ragnwi Marcelind (kd) till justitieminister
            Thomas Bodström om rättssystemets syn på våldtäkt
          </p>
        </div>
        <div type="ipqSubmissionInfo">
          <p xml:id="i-TvcJgUwDeMQi11uEaCEasQ">
            den 9 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-D2GCJU1o2D7U9u2EstGi6f">
            Än en gång har löpsedlarna förmedlat budskapet till oss om hur
            rättssystemet har svikit. En ung kvinna har utsatts för övergrepp
            av en grupp män som sedan friades i domstolen. Om de som bestämde
            i domstolen hade juridiska skäl till att låta dessa män gå fria
            måste det vara något fel på lagstiftningen.
          </p>
          <p xml:id="i-2CthuRvi9pPMXz3henkwFL">
            Två femtonåriga flickor utsattes i somras för grova sexuella
            övergrepp. En av flickorna våldtogs av tre män, den andra av en
            man. Men flickan som våldtogs av tre män våldtogs inte i juridisk
            mening. Hon var kraftigt påverkad av läkemedel och kunde därför
            inte göra motstånd. Hon hade själv tagit läkemedlen och därmed
            försatt sig själv i vanmakt. Hon skrek inte heller på hjälp. Hennes
            kompis som samma kväll våldtogs av en man var nykter, därför rubricerades
            hennes fall som våldtäkt. Avgörande för om våldsmannen döms för
            våldtäkt eller ej är alltså vem som försatt kvinnan i vanmakt.
          </p>
          <p xml:id="i-2km6YobconHHznD9bkUbn4">
            Det är vanligt att kvinnor som utsatts för våldtäkt i rätten
            tvingas svara på frågor om hur hon betett sig vid brottstillfället.
            Om hon varit inbjudande, utmanande klädd eller om hon haft flera
            sexuella relationer tas detta upp under rättegången. Hon ställs
            på det sättet till svars för ett brott begånget mot henne. I domarna
            förekommer sedan beskrivningar av hur kvinnan var klädd, om hon
            druckit och så vidare. Mycket sällan beskrivs gärningsmannens
            eller -männens nykterhetstillstånd eller sexuella erfarenheter.
            Varför inte?
          </p>
          <p xml:id="i-wgS86ECfho8pFYg8nEgeL">
            En jämförelse med en annan typ av brott kan vara på sin plats:
            En person blir rånad och misshandlad. Ingen frågar då om personen
            gjorde motstånd, skrek på hjälp, var berusad, var utmanande klädd
            eller kanske hade dåligt rykte. Inte heller noterar domstolen
            om mannen som blivit bestulen på sin plånbok varit utmanande dyrbart
            klädd.
          </p>
          <p xml:id="i-L9NwXtyGXNmNMiELVA9vm9">
            Kristdemokraterna har länge förordat en lagändring då det gäller
            bedömningen om en våldtäkt är en våldtäkt. Det är inte acceptabelt
            att en och samma gärning rubriceras olika. Det lagförslag som
            ska rätta till denna skevhet och som har remissbehandlats har
            märkligt nog inte lagts fram. I stället fortsätter sveket mot
            kvinnorna genom att det i domskälen skrivs om brottsoffrets beteende,
            sexualhistoria eller andra ovidkommande uppgifter som rör brottsoffret,
            medan den tilltalade mannen slipper allt skärskådande.
          </p>
          <p xml:id="i-SJCLXrcoGFzQSD7NZJXuub">
            Mina frågor till justitieministern är därför:
          </p>
          <p xml:id="i-FRVhHDYXuCurkoAU5dKE1i">
            Vilka åtgärder avser ministern att vidta för att kvinnor som
            blivit utsatta för våldtäkt inte ska kränkas av rättssystemet?
          </p>
          <p xml:id="i-SZpaoxfdoh1LFZWA7L4X7w">
            Vilka åtgärder avser ministern att vidta för att förstärka rättsläget
            så att utnyttjande av en redlöst berusad kvinna ska kunna bedömas
            som våldtäkt, inte som ett mindre allvarligt brott?
          </p>
          <p xml:id="i-2nLLbkpDsxTqY2YwYEDGfC">
            Vilka åtgärder avser ministern att vidta för att ändra lagstiftningen
            så att lagens utgångspunkt verkligen blir att det är straffbart
            att ha sex med en kvinna mot hennes vilja?
          </p>
          <p xml:id="i-KjuZ4XeswrJgJ7Rzn4KTpK">
            Vilka åtgärder avser ministern att vidta för att tydliggöra att
            hänsyn ska tas till våldtäktsmännens vanor och beteende?
          </p>
        </div>
      </div>
    </body>
  </text>
</TEI>
