<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0389">
  <teiHeader>
    <fileDesc>
      <titleStmt>
        <title>barn som sänds till bland annat Somalia</title>
        <author>Engström, Hillevi (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>barn som sänds till bland annat Somalia till statsrådet Jan O Karlsson om barn som sänds till bland annat Somalia</title>
          <idno type="rdwebb">GQ10389</idno>
          <ref type="dokument_url_text">http://data.riksdagen.se/dokument/GQ10389/text</ref>
          <ref type="dokument_url_html">http://data.riksdagen.se/dokument/GQ10389</ref>
          <ref type="dokumentstatus_url_xml">http://data.riksdagen.se/dokumentstatus/GQ10389</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HAhJoyMXKr6u13gLG6SszU</idno>
            <persName>Hillevi Engström</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>Jan O Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>Jan O Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-A5CZ74pm7y2a4AywqdVZaF" corresp="i-HAhJoyMXKr6u13gLG6SszU">
          <date when="2003-05-12"/>
        </correspAction>
        <correspAction type="answered" xml:id="i-SVzEcvMovQ8FSpjLWXE4m1">
          <date when="2003-05-27"/>
        </correspAction>
        <correspAction type="received" xml:id="i-S3fucokGczJNpYJUv25UKk" corresp="i-3MwbJPjHpsScrukDj5ohhN">
          <date when="2003-05-12"/>
        </correspAction>
        <correspAction type="answered" xml:id="i-7YzBbeuScYEWvgZX5D9Dy6" corresp="i-3MwbJPjHpsScrukDj5ohhN">
          <date when="2003-05-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SavNUrZCQkobZQu6rsVQR9">
            Interpellation 2002/03:389 av Hillevi Engström (m) till statsrådet
            Jan O Karlsson om barn som sänds till bland annat Somalia
          </p>
        </div>
        <div type="ipqSubmissionInfo">
          <p xml:id="i-CjJV6pGJSr79UMivQadFba">
            den 12 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-S4BRhejQoK3wnuLDE5M4o">
            Under våren har regeringen uppmärksammats på ett ökande problem
            med barn som av sina föräldrar dumpas i länder som Somalia, Kenya,
            Etiopien och Djibouti. Det är barn, som föräldrar sänder utomlands
            för att "återuppfostras". Tillbaka till länder som föräldrarna
            själva flytt ifrån. Tillbaka till länder som har betydande svåra
            problem, länder som UD avråder oss från att resa till. Länder
            som lider av svält, våld, sviter av krig med mera.
          </p>
          <p xml:id="i-3zYWLybbfv6D4gadU8Msft">
            Barnen är i tonåren och har börjat anamma den svenska kulturen
            och sättet att leva. De har ofta bott i Sverige i tiotalet år,
            har permanent uppehållstillstånd, men har inte blivit svenska
            medborgare. När föräldrarna av olika skäl inte längre vill ta
            ansvar och acceptera att barnen betraktar sig som svenskar, sänds
            de utomlands. Till kulturer och språk vars traditioner de inte
            alls känner. De får bo i familjer de inte tidigare träffat eller
            på stränga internatskolor, som kostar nästan ingenting. Vi har
            läst om den pojke som deporterades till Kenya och hölls fången
            på en sträng religiös skola.
          </p>
          <p xml:id="i-4i5DnkewhkLQLVhCo4f3JP">
            En orsak till dessa resor är just att föräldrar känner vanmakt
            och inte förstår det svenska samhället. De är livrädda för polis
            och socialtjänst. När föräldrar känner att de tappat kontrollen
            över situationen fattar de beslutet att sända barnet till avlägsna
            släktingar i till exempel Somalia för att barnet ska lära sig
            traditionen, kulturen och den muslimska tron.
          </p>
          <p xml:id="i-FsATzRoAJUHTKTRVvhnPbZ">
            Ambassadtjänstemän känner vanmakt. Ambassadrådet i Addis Abeba
            har uppgett att det under de tre första månaderna 2002 kom ett
            svensk-somaliskt barn i veckan till ambassaden för att söka hjälp.
            En rundringning som Ekot gjort har gett vid handen att det troligen
            rör sig om ett 100-tal barn som lämnar landet på detta sätt varje
            år. Det kan vara flickor som inte vill bära slöja, pojkar som
            hamnat i kriminalitet eller som bara vill vara som alla andra
            barn och ungdomar.
          </p>
          <p xml:id="i-6E1DwLB339jWb2SZpQgpVw">
            Endast de allra starkaste barnen orkar ta sig till ambassader
            i främmande länder. Det finns starka skäl för att anta att mörkertalet
            är stort. Troligen är det ett hundratal barn från Sverige som
            i dag finns i Somalia.
          </p>
          <p xml:id="i-J7VjcFFrbkyCr5A48fVvfW">
            Statsrådet har i en skriftlig fråga (2002/03:455 av Rosita Runegrund,
            kd) sagt: "Vill vårdnadshavare, som har barnets bästa för ögonen,
            till exempel föra svensk-somaliska barn till Somalia för att de
            anser att barnet bör knyta kontakt med sitt ursprung har de således
            rätt att besluta om detta." Svaret andas aningslöshet och naivitet!
            Och en skrämmande syn på barnens rättigheter inte minst utifrån
            Barnkonventionen.
          </p>
          <p xml:id="i-MsyKraJ454BR7itvxG525w">
            Än mer skrämmande är det när svenska sociala myndigheter bekostar
            resor för barn till dessa länder. I Göteborg bodde en pojke som
            i dag är 17 år. Han har tvingats bo fyra år på en internatskola
            i Mogadishu och tvingats delta i klankrig. En fullkomligt laglös
            stad, dit man avråder folk från att resa. Pappan bor kvar i trygga
            Sverige och säger att han vill "barnet bästa". Om det var för
            barnets bästa borde i så fall inte föräldrarna också resa dit?
          </p>
          <p xml:id="i-KQ1mU65SGeQ8TW41r3umjT">
            En pojke, Ahmed hade tur, hans fall uppmärksammades av Per Brinkemo,
            journalist på Svenska Dagbladet. Ahmed flydde från Somalia till
            Etiopien och uppsökte ambassaden. Efter närmare ett års kontakt
            med ambassaden, efter ett senfärdigt beslut och uppmärksamhet
            i medierna kunde Ahmed återvända till Sverige. Det enda land som
            han kände som sitt. Det land han bott i mer än halva sitt liv.
            Under den tid som Ahmed varit dumpad hade föräldrar och syskon
            fått svenskt medborgarskap.
          </p>
          <p xml:id="i-UFTTtCW1N34ftqGXdajBMT">
            En dansk flicka skrev till ambassaden: "Ni behöver inte rädda
            mig från att bli omskuren. Det har de redan gjort med mig. Men
            hjälp mig att komma hem till Danmark." Det är oacceptabelt att
            detta fortgår trots att den svenska regeringen uppmärksammats
            på problemet.
          </p>
          <p xml:id="i-D4ft1WBHxKU3RCYgNx9THR">
            Ytterst handlar dessa tragiska händelser om regeringens totalt
            misslyckade integrationspolitik. Barnen håller på att bli integrerade
            i det svenska samhället när de skickas i väg av föräldrar som
            är totalt ointegrerade.
          </p>
          <p xml:id="i-A16PSo7MRGjXTB4DxgxX3A">
            Något måste göras nu för att minska den vanmakt och oförmåga
            som människor lever i, när de utför dessa, för barnen, katastrofala
            åtgärder.
          </p>
          <p xml:id="i-Akb5HPGd4XVX53x3i2svFe">
            Barn som bor och lever i Sverige ska inte behöva känna oro för
            att bli ivägskickade, det måste vara en viktig uppgift för regeringen
            att dessa barn ska vara trygga.
          </p>
          <p xml:id="i-N46arQB1gycAXaD1ndfCvs">
            Jag vill ställa följande fråga till statsrådet:
          </p>
          <p xml:id="i-QtfaiySh8JYpn4APQx1rSu">
            Vilka åtgärder avser statsrådet att vidta för att de barn som
            redan är kända på utländska ambassader ska kunna återvända till
            Sverige?
          </p>
        </div>
      </div>
    </body>
  </text>
</TEI>
