<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0309">
  <teiHeader>
    <fileDesc>
      <titleStmt>
        <title>ansvar och sanktioner vid arbetsmiljöbrott </title>
        <author>Olander, Ronny (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ansvar och sanktioner vid arbetsmiljöbrott  till justitieminister Thomas Bodström om ansvar och sanktioner vid arbetsmiljöbrott </title>
          <idno type="rdwebb">GQ10309</idno>
          <ref type="dokument_url_text">http://data.riksdagen.se/dokument/GQ10309/text</ref>
          <ref type="dokument_url_html">http://data.riksdagen.se/dokument/GQ10309</ref>
          <ref type="dokumentstatus_url_xml">http://data.riksdagen.se/dokumentstatus/GQ10309</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KNqtzTyLq88RopWq6R35xs</idno>
            <persName>Ronny Olander</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RxFp72DBT97W4HiZdvwsTM" corresp="i-KNqtzTyLq88RopWq6R35xs">
          <date when="2003-04-24"/>
        </correspAction>
        <correspAction type="received" xml:id="i-RsSrR5F7PfsmE4x96Csi6n" corresp="i-STyFs6Gu3boin31eFp1bNM">
          <date when="2003-04-24"/>
        </correspAction>
        <correspAction type="answered" xml:id="i-R8TPUfguqfXuoeStGDM11w" corresp="i-STyFs6Gu3boin31eFp1bNM">
          <date when="2003-05-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7YUqsmq2hdoW8nE1gsYaEi">
            Interpellation 2002/03:309 av Ronny Olander (s) till justitieminister
            Thomas Bodström om ansvar och sanktioner vid arbetsmiljöbrott
          </p>
        </div>
        <div type="ipqSubmissionInfo">
          <p xml:id="i-DNzjjNsPb3BZJBWXdaUKv4">
            den 24 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3j4gtNd69qaLPCbhSA2LJa">
            Orsaken till min interpellation är att det på förekommande anledning
            måste till en debatt om ansvar och sanktioner vid arbetsmiljöbrott.
          </p>
          <p xml:id="i-D7aNwgfX3jgcP4ntxZyGPz">
            Alltför ofta i till exempel byggbranschen förekommer det att
            de aktuella föreskrifterna inte efterlevs, till exempel AFS 2000:26
            som rör asbest (tidigare AFS 1996:13/1999:6) paragraferna 4 och
            9. (Paragraf 4 handlar om förbud mot att hantera asbest och paragraf
            9 rör tillstånd vid rivning och reparationsarbeten).
          </p>
          <p xml:id="i-X9MJXncKMzWyq5frp4LiDt">
            En annan föreskrift är bygg- och anläggningskungörelsen AFS 1999:3,
            paragraferna 10 och 11 som föreskriver att arbetsmiljöplan ska
            finnas tillgänglig när ett arbete påbörjas. Vidare beskrivs i
            AFS 1999:3 de risker som arbetsmiljöplanen ska behandla.
          </p>
          <p xml:id="i-SUUUGuuR8bAbnFriif4HGS">
            Från den fackliga organisationen Byggnads har några exempel inhämtats
            där det förekommit misstankar om fall av arbetsmiljöbrott. Till
            exempel, under ombyggnaden av ett varuhus upptäcktes, ganska snart
            efter ombyggnaden, stora mängder av det cancerframkallande ämnet
            asbest i lokalerna. Både byggnadsarbetare, varuhuskunder och anställda
            hade exponerats.
          </p>
          <p xml:id="i-5jMcWDGC7SR5qztsQM9vat">
            Det finns också andra exempel. En fastighetsägare lät nyligen
            fem utländska arbetare riva eternit i en industrilokal. Han saknade
            både tillstånd att riva asbest och arbetstillstånd för arbetarna.
            Inte nog med att dessa fick arbeta med riskfyllt material @ de
            bodde dessutom i arbetsgivarens husvagn som stod i arbetslokalen!
          </p>
          <p xml:id="i-Rv2nQnUVuKZHYJw7UmU8Ye">
            Det finns många liknande exempel. Utöver dessa exempel har det
            också gjorts ett antal undersökningar om arbetsmiljöbrott som
            visar vidden av detta problem.
          </p>
          <p xml:id="i-K9532e3YBhhU9PYvvJRdRj">
            Nyligen undersökte LO-TCO Rättsskydd hur ofta landets åklagarmyndigheter
            har väckt åtal till följd av olycksfall i arbetet de senaste fem
            åren. Bakgrunden är bland annat de siffror som redovisades av
            Arbetsmiljöverket angående dödsfall i arbetsolyckor under 2001.
          </p>
          <p xml:id="i-6K1sbgaLC15wCsMYbUCqwf">
            54 dödsfall rapporterades @ de värst drabbade branscherna var
            byggnadsindustri och transport och kommunikation.
          </p>
          <p xml:id="i-3goAWifYoEsiUbKoAEEebV">
            Undersökningen visade att det fanns en stor skillnad mellan myndigheterna
            i antal åtal som väckts. En myndighet redovisade 37 åtal för brott
            mot arbetsmiljölagen och dess förordning. En annan redovisade
            tio, medan ett par inte svarade och andra inte kunde redovisa
            någon som helst statistik. Det är ingen särskilt uppmuntrande
            statistik.
          </p>
          <p xml:id="i-NmuM8yFTn44eJf8ecszHxj">
            Uppsatsen "Arbetsmiljödomar i allmän domstol, arbetsgivaransvar",
            som är ett projektarbete som Lars Fischer gjorde under Arbetslivsinstitutets
            utbildning för fackliga förtroendemän 1999@2000, gör mig också
            betänksam. Fischer gick igenom 30 domar med rubriceringen arbetsgivaransvar
            under 1997@1999. Han fann dem i tidskriften Lagar och avtal.
          </p>
          <p xml:id="i-BxjD6bAWoaGstGBBfzTkC9">
            Slutsatsen är bland annat att antalet anmälningar mot arbetsmiljöbrott
            sjunker. Likaså sjunker antalet anmälningar som senare går till
            åtal i domstol. Författaren går igenom ett antal domar i detalj
            och ställer frågor kring brister både i lagstiftning/handläggning
            och i domstolarnas kunskaper om ämnet. Så här skriver Lars Fischer:
          </p>
          <p xml:id="i-BYDmd11kpSHToYnDTGiDw">
            "Tyvärr är det överlag så att det som anmäls i dag är större
            olycksfall och uteblivna handlingsplaner samt vissa brott mot
            viktiga föreskrifter. Det finns mycket mer i arbetsmiljön som
            är åsidosatt och som inte blir åtgärdat till fullo med Yrkesinspektionens
            påpekande."
          </p>
          <p xml:id="i-UfUbyXcJAGLoF77FDnKeUL">
            I sin bok Vem bryr sig berättar den före detta LO-utredaren Carina
            Nilsson utifrån egen erfarenhet om tre årtionden av arbetsmiljöarbete.
            Hon påpekar att det finns en "betydande underanmälan av framförallt
            arbetssjukdomar. Det tycks i synnerhet gälla verksamheter med
            många kvinnliga arbetstagare."
          </p>
          <p xml:id="i-WV6T4xL6JNBHTVvxcGm3SA">
            Enligt Nilsson visar den senaste bearbetningen av arbetsskadestatistiken
            att "den ökning som skett ifråga om arbetsskador omfattade i första
            hand arbetssjukdomar men olycksfall är fortfarande den vanligaste
            arbetsskadan." Belastningssjukdomar var vanligast bland kvinnor
            inom LO-området medan männen inom LO-området fortfarande är betydligt
            mer utsatta för olycksfallsrisker i sina arbeten.
          </p>
          <p xml:id="i-TE1aN3EN3kDM63CJC7WDTt">
            Nilsson menar också att det finns en utbredd uppfattning om att
            de fysiska och kemiska arbetsmiljöproblemen mer eller mindre undanröjts.
            Men så är inte fallet.
          </p>
          <p xml:id="i-CS4QXkRpY1mC6cQb5rZfEu">
            Kemiska hälsorisker skapar fortfarande stora problem, och i LO:s
            medlemsenkät var förbättrade fysiska/kemiska arbetsmiljöproblem
            det önskemål som kom i andra hand efter önskemålet om minskad
            arbetsbelastning och stress.
          </p>
          <p xml:id="i-MDMsniumRdZ76Sx4SCxiG">
            Den 28 april är Internationella Arbetsorganisationens (ILO) internationella
            aktionsdag för hälsa och säkerhet på arbetsplatsen. Det är bra
            att denna fråga uppmärksammas internationellt på detta sätt.
          </p>
          <p xml:id="i-RpYX4u3v5TgecR5f8pw8Aj">
            Vi bör låta denna dag bli en arbetsdag för förbättrad arbetsmiljö
            alla dagar hela året runt, för @ som den ovannämnda statistiken
            visar @ detta är ett problem som är så allvarligt att det måste
            uppmärksammas inte bara en dag, utan varje dag tills vi får bukt
            med det.
          </p>
        </div>
        <div type="ipQuestion">
          <p xml:id="i-6rzpJ9GDzUcpNdhFH6DEBN">
            Mina frågor till justitieministern är:
            <list rend="unordered">
              <item>
                1. Avser justitieministern att vidta åtgärder för att det i ökad
                utsträckning ska väckas åtal mot brott mot arbetsmiljölagen och
                förekomsten av olycksfall i arbetet och mot de typer av brott
                som redovisats ovan?
              </item>
              <item>
                2. På vilket sätt avser ministern att agera när det gäller dessa
                frågor, beträffande åklagarmyndigheternas och andra instansers
                roll och funktion?
              </item>
              <item>
                3. Avser ministern att verka för en särskild utbildning i arbetsmiljölagstiftning
                för polis och åklagare?
              </item>
            </list>
          </p>
        </div>
      </div>
    </body>
  </text>
</TEI>
