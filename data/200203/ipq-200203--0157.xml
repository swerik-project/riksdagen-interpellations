<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0157">
  <teiHeader>
    <fileDesc>
      <titleStmt>
        <title>polisens resurser</title>
        <author>Ek, Lena (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>polisens resurser till justitieminister Thomas Bodström om polisens resurser</title>
          <idno type="rdwebb">GQ10157</idno>
          <ref type="dokument_url_text">http://data.riksdagen.se/dokument/GQ10157/text</ref>
          <ref type="dokument_url_html">http://data.riksdagen.se/dokument/GQ10157</ref>
          <ref type="dokumentstatus_url_xml">http://data.riksdagen.se/dokumentstatus/GQ10157</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-85m2VX7KSiTFeJSnapgkxu</idno>
            <persName>Lena Ek</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4AgmfDEE2CyNJ7c8sTQWbS" corresp="i-85m2VX7KSiTFeJSnapgkxu">
          <date when="2003-02-03"/>
        </correspAction>
        <correspAction type="answered" xml:id="i-6U9z3s39fKH7m8zDoq8qz8">
          <date when="2003-03-04"/>
        </correspAction>
        <correspAction type="received" xml:id="i-2436K6kkZ3vYeA6C7sCwLi" corresp="i-STyFs6Gu3boin31eFp1bNM">
          <date when="2003-02-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GzhLaburcXDkzXV6qibxDp">
            Interpellation 2002/03:157 av Lena Ek (c) till justitieminister
            Thomas Bodström om polisens resurser
          </p>
        </div>
        <div type="ipqSubmissionInfo">
          <p xml:id="i-82TbfKke2ozk3o2uVsUjyR">
            den 3 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3eBHSSLaTcEiHgM5FgEYci">
            I många delar av Sverige diskuteras polisens arbete och den brist
            på trygghet för medborgarna som frånvaron av polis medför. Det
            handlar om förortsområden där våldet ökat, där företagare inte
            kan försäkra sina småföretag och där gamla människor inte törs
            gå ut efter mörkrets inbrott @ och där människor saknar närvarande
            och synlig polis. Många glesbygder har inte heller någon polisnärvaro
            därför att polisbrist och brist på ekonomiska medel gör att besparingar
            medfört indragning av polistjänster och av polisstationer.
          </p>
          <p xml:id="i-AbGydkC3C349kSZpS7dnB6">
            Det är svårt för vanliga människor att känna att rättstryggheten
            fungerar när utryckningstiden för en polispatrull närmar sig en
            timma. Alltför mycket hinner hända på den tiden. Nu har det gått
            så långt att inte bara glesbygden känner av problemen. Även ett
            län som Östergötland har problem med besparingar, nedläggningar,
            polisbrist och långa utryckningstider. Detta har redan hunnit
            utnyttjas av brottslingar till exempel genom bankrån på mindre
            orter där det inte finns synlig och närvarande polis.
          </p>
          <p xml:id="i-3BsCFTdqZVfiS1FPZafpSG">
            Hittills har det dock inte varit aktuellt att förklara vissa
            områden av Sverige som polisbefriade. Den gränsen är emellertid
            snart överskriden. En ny utredning, på remiss från Rikspolisstyrelsen,
            föreslår att den organisation av sjöpolis som hittills funnits
            på de ställen runt landets kuster där det finns skärgård nu ska
            avskaffas. I stället föreslås att polis vid behov ska rycka ut
            från fastlandet, bege sig till aktuell angöringspunkt och förslagsvis
            anlita "sjötaxi". En sådan åsikt visar på total okunnighet om
            förhållandena åtminstone i skärgården i Sörmland, Östergötland
            och Kalmar län. Där finns ingen sjötaxi. Privatpersoner utför
            beställningskörningar, men fyller naturligtvis sina körscheman
            så gott det går med postutbärning, kompletteringstrafik, skolskjutsning
            och förbeställda transporter. Flertalet företagare har dessutom
            detta som biinkomst, varför de också är upptagna med att sköta
            andra sysslor. Det finns ingen som helst beredskap för omedelbar
            utryckning. Dessutom kan privatpersoner då tvingas delta i kanske
            farlig verksamhet med brottslingar inblandade, vilket måste ses
            som en ytterst tveksam lösning.
          </p>
          <p xml:id="i-KPB7YoEYwTYYaLTKGzMHQv">
            Utredningen hänvisar också till Sjöfartsverket, Sjöräddningen
            och Kustbevakningen. Sjöfartsverket har ansvar för den civila
            handelssjöfarten och inga fria resurser. Sjöräddningen är en privat,
            ideell förening och kan därmed knappast anförtros polisuppgifter.
            Kustbevakningen har två båtar mellan Blekinge och Södermland med
            ett ansvar också för västra sidan av Gotland. Dessa båtar tjänstgör
            omväxlande eftersom också kustbevakare måste sova. Tullen har
            ett stort besparingskrav och svårigheter att hinna med sina kärnuppgifter
            redan. Någon annan resurs finns alltså inte tillgänglig i skärgårdsområdena,
            även om man vill gå ifrån den grundlagsinfluerade diskussionen
            om vem som kan utöva våld å statens vägnar. Utryckningstiden i
            skärgårdsområden skulle komma att förlängas avsevärt vid en nedläggning
            av sjöpolisen.
          </p>
          <p xml:id="i-9SzB4EDcJzHpGYxRJXWYPK">
            I enbart Södermanland och Östergötland finns totalt drygt 21
            500 öar. 704 är bebyggda och 115 av dessa är bebodda. Sommartid
            ökar befolkningen med fyra till fem gånger den bofasta befolkningen.
            Ett exempel är Valdemarsviks kommun med 8 500 invånare, som sommartid
            beräknas härbärgera mellan ungefär 40 000 och 50 000 personer,
            varav flertalet finns i skärgården. Självklart medför detta behov
            av både ordningsövervakning och brottsbekämpning liksom av förebyggande
            arbete.
          </p>
          <p xml:id="i-7UhfbyDhDW4CNrTkru1HEF">
            Under säsongen 2002 (som omfattar sex poliser ungefär från maj
            till och med augusti samt två poliser under september) redovisas
            357 aktiviteter från sjöpolisens sida i Södermanlands och Östergötlands
            skärgårdar. Alldeles frånsett den lugnande och brottsförebyggande
            verkan som blotta medvetandet om polisnärvaro innebär, utgör redovisningen
            av polisens aktiviteter tänkvärd läsning. Hur mycket hade blivit
            utfört om ingen polis funnits närvarande? Antalet aktiviteter
            per polis ligger i nivå med den i Stockholm och Västra Götaland.
          </p>
          <p xml:id="i-3iRgxDkGjPNcHHATvb7ins">
            Kostnaden för de två polisbåtar som skött tjänsten i dessa två
            skärgårdar har under åren i medeltal varit 180 000 kr utöver personalkostnader,
            som i och för sig kunnat hållas låga genom speciella jouravtal.
            Frågan är om priset 180 000 kr är för högt i relation till närvarotimmar,
            förebyggande effekt och antal ingripanden. Tjänstgörande poliser
            har hittills också kvalificerad sjöräddningsutbildning. Anses
            detta inte behövas i framtiden?
          </p>
          <p xml:id="i-MS6rSESNbKw5zWxnDRDGB">
            Inom området ligger flera kärnkraftsanläggningar med särskild
            riskbild. I Södermanland finns Studsvik som förvarar visst radioaktivt
            material. Fartyget M/S Sigyn angör för lossning och lastning med
            jämna mellanrum. Farleden är trång och besvärlig med kända segelleder
            i närheten. Vid en olycka eller ett överfall planeras för en två
            kilometers gräns för så kallat områdeslarm och en fem kilometers
            planeringszon. Halva ytorna är vatten. Liknande omständigheter
            gäller vid kärnkraftverket i Oskarshamn, med skillnaden att säkerhetszonen
            här är 15 kilometer. Där finns tre kärnkraftsreaktorer belägna
            på halvön Simpevarp strax norr om staden. Där är också CLAB beläget,
            den anläggning där allt kärnkraftsavfall tills vidare mellanlagras
            i avvaktan på en slutlig lösning av avfallsproblematiken. Båtar
            för att ombesörja avspärrning, utrymning och bevakning skulle
            vid en nedläggning omdirigeras från Stockholm med en utryckningstid
            på tio timmar.
          </p>
        </div>
        <div type="ipQuestion">
          <p xml:id="i-JLbKSmGR5E8RB9cksbuP7y">
            Mot bakgrund av ovanstående anser jag det nödvändigt att ställa
            följande frågor till justitieministern:
            <list rend="unordered">
              <item>
                1. Vilka åtgärder kommer justitieministern att vidta för att
                förhindra att privatpersoner utan krisutbildning anlitas per timtaxa
                för utryckningsverksamhet, där statlig våldsanvändning kan komma
                att behövas på grund av befarad eller inträffad brottslighet?
              </item>
              <item>
                2. Vilka åtgärder avser justitieministern att vidta för åstadkomma
                en synlig och närvarande polis för alla?
              </item>
              <item>
                3. Vilka åtgärder avser justitieministern att vidta så att vissa
                områden i Sverige organisationsmässigt inte ska kunna förklaras
                för polisbefriade områden?
              </item>
              <item>
                4. Vilka åtgärder avser justitieministern att vidta så att alla
                brott, oavsett var i Sverige, rapporteras, undersöks och beivras?
              </item>
              <item>
                5. Vilka åtgärder avser justitieministern att vidta så att krisplaneringen
                runt kärnkraftsanläggningar belägna vid kusten förändras vid en
                eventuell indragning av sjöpolisen?
              </item>
            </list>
          </p>
        </div>
      </div>
    </body>
  </text>
</TEI>
