<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0148">
  <teiHeader>
    <fileDesc>
      <titleStmt>
        <title>minröjning </title>
        <author>Ångström, Lars (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>minröjning  till statsrådet Jan O Karlsson om minröjning </title>
          <idno type="rdwebb">GQ10148</idno>
          <ref type="dokument_url_text">http://data.riksdagen.se/dokument/GQ10148/text</ref>
          <ref type="dokument_url_html">http://data.riksdagen.se/dokument/GQ10148</ref>
          <ref type="dokumentstatus_url_xml">http://data.riksdagen.se/dokumentstatus/GQ10148</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RYmzRLEx8QvF7KzEiVDL2U</idno>
            <persName>Lars Ångström</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>Jan O. Karlsson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-C8k8hvd8owYwU3zwH7d1bA" corresp="i-RYmzRLEx8QvF7KzEiVDL2U">
          <date when="2003-01-30"/>
        </correspAction>
        <correspAction type="received" xml:id="i-LgtqbEfeybbYCLAyasqUt7" corresp="i-3MwbJPjHpsScrukDj5ohhN">
          <date when="2003-01-30"/>
        </correspAction>
        <correspAction type="answered" xml:id="i-XeECLhjLJkXDXqVptjFzxd" corresp="i-3MwbJPjHpsScrukDj5ohhN">
          <date when="2003-03-07"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NN442SLbj7sQsu8XCPHxs9">
            Interpellation 2002/03:148 av Lars Ångström (mp) till statsrådet
            Jan O Karlsson om minröjning
          </p>
        </div>
        <div type="ipqSubmissionInfo">
          <p xml:id="i-KfccQJnvoj7Qbq6Tr6o435">
            den 30 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NSNeoDsSmLuvtMZfAku2ig">
            Redan 1994 föreslog Sverige, som första land, att det skulle
            införas ett internationellt förbud mot personminor. En omfattande
            kampanj från ICBL (International Campaign to Ban Landmines) ledde
            till att ett sådant avtal kunde undertecknas i december 1997.
          </p>
        </div>
        <div type="ipQuestion">
          <p xml:id="i-WfowkNfRJ4QSDMymYUa8UV">
            Den internationella kampanjens senaste årsbok, Landmine Monitor
            2002, rapporterar om påtagliga resultat. Hela 143 stater, vilket
            motsvarar tre fjärdedelar av alla världens stater, har nu skrivit
            under eller anslutit sig till avtalet. Och detta har i sin tur
            fått konkreta följder:
            <list rend="unordered">
              <item>
                Mer än 34 miljoner personminor, av totalt 230 miljoner, har förstörts.
              </item>
              <item>
                Antalet stater som tillverkar personminor har minskat från 55
                till 14.
              </item>
              <item>
                Handeln med personminor har upphört nästan helt.
              </item>
              <item>
                Antalet offer för minor har minskat från ca 26 000 om året till
                mellan 15 000 och 20 000.
              </item>
            </list>
          </p>
        </div>
        <div type="ipQuestion">
          <p xml:id="i-LMtNEKazLEvKZEJZtaZhYt">
            Men under senare år har medier och politiker bytt fokus och personminorna
            står inte längre lika högt upp på dagordningen. Problemen kvarstår
            dock, och de beskrivs av Landmine Monitor 2002:
            <list rend="unordered">
              <item>
                90 stater i världen är mer eller mindre drabbade av minor eller
                oexploderad ammunition.
              </item>
              <item>
                I minst 69 stater skedde det olyckor under år 2001 eller i början
                av 2002.
              </item>
              <item>
                Flest olyckor skedde i Afghanistan, Ryssland (Tjetjenien), Kambodja,
                Angola, Nepal, Indien, norra Irak och Burma.
              </item>
              <item>
                I minst 23 väpnade konflikter lades det ut nya minor av regeringsstyrkor
                eller gerillaorganisationer.
              </item>
            </list>
          </p>
          <p xml:id="i-LMFtadSbuC19H3p8EQZnZh">
            Kampanjen har misslyckats med att förmå ett antal betydelsefulla
            stater att ansluta sig till Ottawaavtalet, däribland USA, Finland
            (som är det enda EU-land som inte skrivit under avtalet), Israel,
            Indien, Pakistan, Kina och Ryssland. Kampanjen lyckades inte heller
            avhålla Indien och Pakistan från att lägga ut mängder med nya
            minor längs den spända gränsen mellan staterna.
          </p>
          <p xml:id="i-TRZzhYHADusJZTBCet6fhk">
            Mycket arbete återstår alltså att göra. Men som en följd av mediers
            och politikers allt svalare intresse minskade världens totala
            anslag till minröjning och andra minrelaterade aktiviteter under
            2001. Det är första gången på tio år som anslagen krymper. Det
            har lett till att det i dagsläget blivit svårare för minröjningsorganisationer
            att få finansiering till nödvändiga minröjningsinsatser.
          </p>
          <p xml:id="i-5U1CThwkkuv5wrrxBhTDTV">
            Det behövs mer pengar, både för själva arbetet med att röja minor
            och för att utveckla nya system för att finna minfälten och röja
            minorna. Sverige har goda förutsättningar beträffande båda dessa
            områden. Nu krävs det att många olika parter agerar tillsammans
            mot personminorna.
          </p>
          <p xml:id="i-QSvs3LFFxSyQCkiyTrip6C">
            Svensk minpolicy
          </p>
          <p xml:id="i-HTsoSUGopyebtzaYurTXwX">
            Regeringen förtjänar beröm för att man utarbetat en samlad svensk
            syn på minhantering. Det är också mycket positivt att regeringen
            har annonserat bildandet av en interdepartemental arbetsgrupp
            som ska samordna det svenska arbetet med minröjning. Det är en
            klar fördel att arbetet ska ledas av Utrikesdepartementet eftersom
            det markerar vikten av humanitärt minröjningsarbete, som en del
            i en bredare strategi för utvecklingssamarbete.
          </p>
          <p xml:id="i-KGidnSNxtmFrq8DU3Gw6Tu">
            Regeringen poängterar vikten av att myndigheterna samordnar sin
            minröjningsrelaterade verksamhet, vilket är positivt. Den process
            som har föregått utarbetandet av regeringens samlade syn på minhantering
            verkar också ha lett till en ökad samsyn mellan myndigheterna.
            Nu är det tydligare vem som ska göra vad. Försvarsmakten ska vara
            Sveriges operativa organ avseende militär minröjning, Räddningsverket
            ska vara det avseende humanitär minröjning, Swedec ska vara totalförsvarets
            samlade kompetenscenter och FOI ska fortsätta med sin forskning
            och utveckling på uppdrag av de berörda parterna.
          </p>
          <p xml:id="i-LVh8URwFPrvC7XikPWWvK8">
            De svenska myndigheternas verksamheter kommer att samordnas om
            bara möjlighet därtill ges, men dessvärre hotas den svenska minröjningskapaciteten
            av budgetproblem inom Räddningsverket och FOI. Dessutom ser det
            samlade svenska stödet via Sida ut att minska, åtminstone under
            innevarande år.
          </p>
          <p xml:id="i-4ScMyJRuJQjJEmUQWST9E9">
            Sida
          </p>
          <p xml:id="i-WDUowy5s4sUwQXLEQ9eVaN">
            I ett frågesvar till undertecknad påpekar biståndsministern att
            Sverige 1991@2000 var den fjärde största givaren i världen till
            humanitär minhantering. "Sverige avser att bibehålla denna höga
            ambitionsnivå", skrev biståndsministern också.
          </p>
          <p xml:id="i-CihymABUoVZhqBzgPvDZ4z">
            Men samtidigt ser det ut som om Sidas stöd till minröjningsprojekt
            faktiskt kommer att minska betydligt under 2002. I ett svar på
            en enkät från Miljöpartiet till berörda myndigheter uppger Sida
            att deras utbetalningar till stöd för humanitär minröjning mellan
            1998 och 2001 varierat från 75,3 till 107,9 miljoner. Ingen klar
            tendens har kunnat urskiljas. Under de tre första kvartalen 2002
            har dock Sida betalat ut bara 46,6 miljoner kronor och för 2003
            har Sida, via avtal, hittills förbundit sig till endast ett stöd
            om 30,4 miljoner kronor.
          </p>
          <p xml:id="i-DHJo2yr3nbBHMQvawycXiF">
            "Jag skulle vilja understryka att det inte råder någon nedåtgående
            trend i det svenska humanitära minstödet", skrev biståndsministern
            i ett svar på en skriftlig fråga från undertecknad. Jag får hoppas
            att ministern lämnade ett korrekt svar, att de låga nivåerna är
            tillfälliga och att Sida fortsätter att prioritera stöd till minröjningsprojekt.
          </p>
          <p xml:id="i-Kuhb512mjg9nNEfh5RGTno">
            FOI
          </p>
          <p xml:id="i-LZ6DyDCLmg8CDjQqs8zsBF">
            Också Totalförsvarets forskningsinstitut FOI riskerar nedskärningar
            av sin minröjningsrelaterade forskning och utveckling. Anslaget
            till denna forskning har redan minskat kraftigt.
          </p>
          <p xml:id="i-RUDB3y6mkP6HxUToBxcGFU">
            Under 2002 har FOI tre uppdrag för minröjningsrelaterad forskning,
            värda totalt 14,6 miljoner kronor. Ett uppdrag är från Försvarsmakten
            (10,6 miljoner kronor), ett från Försvarets Hundtjänst Enhet (1,5
            miljoner kronor) och ett är från Räddningsverket (2,5 miljoner
            kronor).
          </p>
          <p xml:id="i-Trk8zaux6g1F8kDfrcLFAQ">
            Enligt nuvarande planer kommer endast Försvarsmaktens uppdrag
            att finnas kvar år 2003. Det skulle innebära en nedskärning från
            26 miljoner kronor 1999 via 14,6 miljoner 2002 till 10,6 miljoner
            under 2003.
          </p>
          <p xml:id="i-BJSeocLFvM7qfiGWrUCLwG">
            Skälet till nedskärningen under 2003 är bland annat att Räddningsverket
            har aviserat att forskningsanslagen kommer att dras in till följd
            av verkets ansträngda ekonomi samt prioriteringen av att kunna
            fungera som operativ aktör.
          </p>
          <p xml:id="i-8c6pE6ko7RGbNTNQZAcLBS">
            Sammantaget befinner sig FOI:s minröjningsforskning i ett allvarligt
            läge. Det är av stor vikt att FOI får ekonomiska möjligheter att
            bibehålla sin kompetens och åtminstone driva vidare sin minröjningsforskning
            på nuvarande nivå.
          </p>
          <p xml:id="i-9VWSdqvDeVtHeDCDmnaqvp">
            Räddningsverket
          </p>
          <p xml:id="i-5EQvzYXCpE7fxVYzeZsXDW">
            För drygt ett år sedan uttalade riksdagen @ som respons på en
            flerpartimotion om minröjning @ att "kapacitet för genomförande
            av minröjning måste byggas upp och Räddningsverkets främsta uppgifter
            i detta sammanhang blir ledning, utbildning och kvalitetssäkring
            av insatser".
          </p>
          <p xml:id="i-Y66E31wDXh7z1Lz69sTH6k">
            Denna inriktning bekräftades våren 2002 av regeringen som slog
            fast att Räddningsverket ska vara Sveriges operativa aktör avseende
            sådan minröjning. Stödet ska i första hand avse ledning, kvalitetssäkring
            och utbildning. Det är, enligt min och riksdagens mening, mycket
            positivt att Sverige, via Räddningsverket, får en operatör som
            kan bidra till FN:s minröjningssamordning och dessutom leda minröjningsinsatser
            i drabbade stater.
          </p>
          <p xml:id="i-CxYsu3Gwtyw4YWyFrrCem2">
            Räddningsverket har genomfört minröjningsinsatser i bland annat
            Kosovo, Eritrea och Libanon. Nu senast har verket röjt oexploderad
            ammunition på Västbanken. Räddningsverkets insatser har varit
            mycket uppskattade.
          </p>
          <p xml:id="i-3QdfLHjJEok1WSHm88DxMr">
            Samtidigt kan man i Räddningsverkets tidning Sirenen (nr 7/2002)
            läsa att verket begärde 49 miljoner kronor extra för att klara
            utökad verksamhet, främst med en ny utbildningsreform. I budgeten
            för 2003 fick inte Räddningsverket de önskade pengarna, och därför
            pågår hårda prioriteringsdiskussioner inom verket. Verkets överdirektör
            listar tre prioriterade kärnverksamheter: normgivning/rådgivning,
            tillsynsverksamhet och utbildning. Beredskapen för internationella
            katastrofinsatser, där också minröjning ingår, hör alltså inte
            till de prioriterade områdena. Och när det gäller just minröjning
            sökte verket, enligt Sirenen, extra anslag som inte beviljades.
          </p>
          <p xml:id="i-6pFhm6yr7x1wjGCcfFnmtg">
            Innehållet i artikeln förklarar det enkätsvar som Räddningsverket
            i höstas lämnade i anslutning till arbetet med att arbeta fram
            en flerpartimotion om minröjning.
          </p>
          <p xml:id="i-6aLsivzZbEDTFR85po8R2T">
            Räddningsverket påpekade att regeringens nya inriktning för verkets
            minröjningsarbete egentligen kräver en budgetförstärkning. Denna
            uppfattning delas av Swedec, som i sitt enkätsvar skriver att
            Räddningsverket därför "borde öka sina ansträngningar också inom
            områdena utveckling och kompetensuppbyggnad". För att kunna verka
            som operatör krävs det bland annat att man har en beredskap med
            minhundekipage och minröjningsmaskiner, som kan användas vid insatser.
          </p>
          <p xml:id="i-UxaWgPMSSqNGDksQ4JGDcV">
            Räddningsverket anger dock i sitt enkätsvar att man som myndighet
            står "inför stora och resurskrävande förändringar, som gör att
            utrymmet för minröjning måste reduceras. Just nu övervägs inom
            verket vilka konsekvenser det får om minröjningsbudgeten minskas
            från 12,9 miljoner kr år 2002 till antingen 4, 6, 8, 10 eller
            12 miljoner kronor under 2003". Verket skriver vidare att "det
            finns en uppenbar risk att Räddningsverkets beredskap för minröjningsinsatser
            och förmåga att med god kvalité leda sådana insatser försämras".
          </p>
          <p xml:id="i-5qkcWqNvYqE7vDDQke1wLC">
            I ovan nämnda frågesvar skriver biståndsministern: "När det gäller
            Räddningsverkets och FOI:s prioriteringar av resurser vill jag
            framhålla att regeringen inte angett några förändringar av ambitionsnivån
            för svensk minhantering."
          </p>
          <p xml:id="i-7b2f8psjC6Vb7M7MAFa581">
            Det var en tydlig signal om att Räddningsverket och FOI inte
            ska skära ned sin minröjningsrelaterade budget, men varifrån ska
            pengarna tas? I sitt enkätsvar uppgav Räddningsverket att det
            fanns möjligheter att klara verksamheten, genom att överföra delar
            av kostnaderna till andra konton eller myndigheter. Det är allvarligt
            att riksdagens och regeringens inriktning för Räddningsverket
            äventyras av att verket tillförs en rad andra kostnadskrävande
            uppgifter. Det måste gå att finna möjliga lösningar på problemet.
          </p>
          <p xml:id="i-NRmAfURoGMD4g2f3XotzSo">
            Verktyg för minröjning
          </p>
          <p xml:id="i-QmQXW1vezNYREYVizgM2ou">
            Den svenska minröjningsmaskinen Scan-Jack används kommersiellt
            i Kroatien och Försvarsmakten har efter omfattande utvärderingar
            beställt ett exemplar av samma maskin. Det är bra. Men trots att
            maskinen av minröjningsexperter bedöms vara den bästa i världen
            har den inte fått något genombrott på marknaden för humanitär
            minröjning. Förklaringen är bland annat att den kräver en stor
            engångsinvestering, som får finansiärerna av minröjning att tveka.
            Sida har exempelvis av ekonomiska skäl avslagit en projektansökan
            från Räddningsverket avseende minröjning i Eritrea. Arbetet skulle
            bland annat utföras med hjälp av en Scan-Jack.
          </p>
          <p xml:id="i-9B5CchgGfF5F4A6kEyfSF">
            I regeringens "samlade syn på minhantering" sägs uttryckligen:
            "Humanitär minhantering är en långsiktig uppgift med mycket höga
            initialkostnader för materielinköp och uppbyggnad. Verksamheten
            är och kommer att vara givarberoende för sin överlevnad."
          </p>
          <p xml:id="i-RRMQsij6dN2uzSNXqSKZL3">
            Därför måste, enligt min mening, Sida och andra givare våga satsa
            på den minröjningsutrustning som på sikt leder till det mest kostnadseffektiva
            arbetet, även om initialkostnaden är hög.
          </p>
        </div>
        <div type="ipQuestion">
          <p xml:id="i-VxDYT3Rk161aZ4D3k7N8w4">
            Jag vill fråga biståndsministern:
            <list rend="unordered">
              <item>
                1. Vilka åtgärder avser biståndsministern att vidta för att Sida
                inte ska minska sitt stöd till humanitära minröjningsprojekt utan
                leva upp till regeringens uttalanden och ambitionsnivåer?
              </item>
              <item>
                2. Vilka åtgärder avser biståndsministern att vidta för att FOI
                ska kunna upprätthålla sin minröjningsrelaterade forskning och
                utveckling?
              </item>
              <item>
                3. Vilka åtgärder avser biståndsministern att vidta för att Räddningsverket,
                i enlighet med riksdagens beslut, får möjlighet att agera som
                Sveriges operativa aktör vid humanitära minröjningsinsatser?
              </item>
              <item>
                4. Vilka åtgärder avser biståndsministern att vidta för att underlätta
                för minröjningsorganisationer att använda de mest kostnadseffektiva
                maskinerna, exempelvis den svenska Scan-Jack?
              </item>
            </list>
          </p>
        </div>
      </div>
    </body>
  </text>
</TEI>
