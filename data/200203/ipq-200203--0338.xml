<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0338">
  <teiHeader>
    <fileDesc>
      <titleStmt>
        <title>utvecklande av Glasriket</title>
        <author>Adolfsson Elgestam, Carina (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>utvecklande av Glasriket till näringsminister Leif Pagrotsky om utvecklande av Glasriket</title>
          <idno type="rdwebb">GQ10338</idno>
          <ref type="dokument_url_text">http://data.riksdagen.se/dokument/GQ10338/text</ref>
          <ref type="dokument_url_html">http://data.riksdagen.se/dokument/GQ10338</ref>
          <ref type="dokumentstatus_url_xml">http://data.riksdagen.se/dokumentstatus/GQ10338</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FL3Tee8NjTSCkq4XGmHcyw</idno>
            <persName>Carina Adolfsson Elgestam</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-LjSeX6Noxq4CDG4Ysxos9v" corresp="i-FL3Tee8NjTSCkq4XGmHcyw">
          <date when="2003-05-09"/>
        </correspAction>
        <correspAction type="received" xml:id="i-CSwDoXhhKYbMwWurzE6bsy" corresp="i-V19ff9MeDZhTGpv5xEprbu">
          <date when="2003-05-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AbBzqQ4JgDFDrkVvquKTWg">
            Interpellation 2002/03:338 av Carina Adolfsson Elgestam (s) till
            näringsminister Leif Pagrotsky om utvecklande av Glasriket
          </p>
        </div>
        <div type="ipqSubmissionInfo">
          <p xml:id="i-WzKBJfoQnrFq8i66oCejUQ">
            den 9 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SPKSY9HwyzBkTaou8W2Yoh">
            Glasriket är en nationell angelägenhet, inte något bara för fyra
            kommuner i Kalmar och Kronobergs län. Det handlar om turism, hantverk,
            formgivning, jobb i glesbygd, traditioner och kunskap. Det svenska
            glaset har nått internationell ryktbarhet och är något som vi
            kan känna stolthet över.
          </p>
          <p xml:id="i-5RRkNTRsXexASVf8mAgCRN">
            Men Glasriket har problem. I dag är ca 1 100 personer sysselsatta
            inom den manuella glasindustrin och det är en halvering sedan
            år 1980. Det är mycket oroande eftersom branschen är känslig för
            konjunkturnedgångar. Det kan vi se på de många varsel och nedläggningar
            av bruk som varit inom glasindustrin de senaste åren.
          </p>
          <p xml:id="i-DqkXqgNuBT5Vv6KxmAuses">
            Forskning, formgivning och bevarandet av yrkeskunskaper hotas.
            Ägarbilden har förändrats och är i dag av mer kortsiktig karaktär,
            med ekonomisk vinst som huvudintresse. Man följer med andra ord
            samma trista mönster som på många andra håll inom näringslivet.
            Att lägga ned och sälja för att man inte tjänar snabba pengar
            har aldrig fungerat inom den manuella glasindustrin som är och
            ska vara ett hantverk.
          </p>
          <p xml:id="i-A8RN6RxtTZc9Goi26od1Wj">
            Men i takt med att alltfler glasbruk försvinner minskar yrkeskunskapen.
            De som lärt till glasblåsare och designer/formgivare försvinner
            med sin kompetens och sina erfarenheter. För att säkra framtiden
            för svenskt glas behövs komplettering med andra former av stöd
            än de som endast ger ekonomisk hjälp. Glasindustrin behöver utveckla
            forskningen och utbildningen för såväl glasblåsare som formgivare.
            Även fortbildningen inom industrin behöver förstärkas. Marknadsföring
            är ett annat mycket angeläget område. Turismen som är en alltmer
            växande näringsgren har stor betydelse för regionen och landet.
          </p>
          <p xml:id="i-FQouCJqre6Q8MXwmtG7Wxg">
            Det är nödvändigt att staten tar ett ökat ansvar för att utveckla
            Glasriket. Utöver bland annat stöd till utbildning och forskning
            bör också andra åtgärder övervägas. Kanske behövs en nedsättning
            av arbetsgivaravgiften för anställda som arbetar med glasblåsning
            manuellt? Glasblåsning är personalintensiv och en nedsättning
            kan kanske vara ett sätt att möta konkurrensen internationellt.
          </p>
          <p xml:id="i-AztmrTvHRNY2ePrL6wyN8y">
            En annan åtgärd som bör övervägas är att ursprungsmärka allt
            glas, alltså att det tydligt ska framgå på produkterna var glaset
            är tillverkat. Ett glas som är tillverkat i Polen men målat i
            Sverige bör vara varudeklarerat så att man som konsument vet när
            man köpt svenskt handgjort glas.
          </p>
          <p xml:id="i-5A3gnV7dpBkTng8AcJXmbE">
            Jag vill understryka att det hela tiden ska vara ett samspel
            mellan statliga insatser och det stora kunnande och de erfarenheter
            som finns i Glasriket. Vi talar om att utveckla nya branscher
            och produkter. Det är förvisso viktigt. Men lika viktigt är naturligtvis
            att utveckla det fina vi har. Vad kan vara ett bättre exempel
            på det än Glasriket?
          </p>
          <p xml:id="i-SCvJ8rkEEb6Gh3BeWuKxeF">
            Jag vill fråga minister vilka åtgärder han är beredd att vidta
            för att säkra den svenska glasindustrins framtid och utvecklingsmöjligheter
            och där sänkt arbetsgivaravgift för hantverksmässiga arbetsuppgifter
            och ursprungsmärkning är två förslag.
          </p>
        </div>
      </div>
    </body>
  </text>
</TEI>
