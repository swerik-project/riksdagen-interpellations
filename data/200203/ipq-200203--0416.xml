<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0416">
  <teiHeader>
    <fileDesc>
      <titleStmt>
        <title>multinationella företag och rapportering</title>
        <author>Forssmed, Jakob (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>multinationella företag och rapportering till näringsminister Leif Pagrotsky om multinationella företag och rapportering</title>
          <idno type="rdwebb">GQ10416</idno>
          <ref type="dokument_url_text">http://data.riksdagen.se/dokument/GQ10416/text</ref>
          <ref type="dokument_url_html">http://data.riksdagen.se/dokument/GQ10416</ref>
          <ref type="dokumentstatus_url_xml">http://data.riksdagen.se/dokumentstatus/GQ10416</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TodycJLEopZCV6uNkQANDV</idno>
            <persName>Jakob Forssmed</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-VNE2NpT415BuwpivTBAQRy" corresp="i-TodycJLEopZCV6uNkQANDV">
          <date when="2003-05-12"/>
        </correspAction>
        <correspAction type="received" xml:id="i-SPLHky3pUDxrWuX8kNnpyD" corresp="i-V19ff9MeDZhTGpv5xEprbu">
          <date when="2003-05-12"/>
        </correspAction>
        <correspAction type="answered" xml:id="i-iJL2Dw7EKwmZjuCvoGX32" corresp="i-V19ff9MeDZhTGpv5xEprbu">
          <date when="2003-05-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PkbVA5ZwjMZx3MccBhPry5">
            Interpellation 2002/03:416 av Jakob Forssmed (kd) till näringsminister
            Leif Pagrotsky om multinationella företag och rapportering
          </p>
        </div>
        <div type="ipqSubmissionInfo">
          <p xml:id="i-4xfpxxYtDMECtonBWS8BcB">
            den 12 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9aLExLdBrKz5ovB2kfchXZ">
            Under de senaste åren har företagens roll utvecklats mot ett
            ökat ansvar för att mänskliga rättigheter respekteras och att
            internationella riktlinjer för hållbar utveckling efterlevs även
            i utvecklingsländer. CSR @ Corporate Social Responsibility @ har
            blivit ett erkänt begrepp som syftar till att få företag att öka
            engagemanget i dessa frågor. Regeringen har åtagit sig att utveckla
            arbetet med CSR bland svenska företag, genom initiativet Globalt
            Ansvar som lanserades i mars 2002. Detta samarbete mellan regering,
            näringsliv och det civila samhället ska främja mänskliga rättigheter
            och miljöhänsyn samtidigt som det stärker företagens konkurrenskraft
            och bygger på FN-initiativet Global Compacts nio principer samt
            OECD:s riktlinjer för multinationella företag.
          </p>
          <p xml:id="i-AMpGt82ADvhHkhGPkqmhZr">
            Under de senaste årens CSR-arbete både internationellt och inom
            Sveriges gränser har det blivit tydligt att information och extern
            rapportering är ytterst viktiga delar av processen. Möjligheterna
            att följa upp arbetet från år till år är avgörande för om satsningen
            ska bli trovärdig, både för företagen själva och för konsumenter
            som måste ha tillgång till information för att kunna fatta medvetna
            beslut. Enligt Pierre Sané, tidigare Amnesty Internationals generalsekreterare,
            är företagens rapportering till allmänheten en nyckel till att
            Global Compact och arbetet med CSR blir effektivt och trovärdigt.
          </p>
          <p xml:id="i-TaJh9Mfs6a763MSwUynD8Y">
            Fördelarna för företagen av att göra noggranna och utförliga
            rapporter om CSR-arbetet är många @ bland annat att det ömsesidiga
            förtroendet mellan företag och konsumenter, investerare, anställda
            och NGO:er ökar då det långsiktiga strategiska tänkandet prioriteras,
            problem och risker kan upptäckas tidigare och förebyggas i tid,
            och aktievärdet kan stabiliseras.
          </p>
          <p xml:id="i-6tvzekUz1JUMrYTZTdEDDR">
            Enligt Svenska Naturskyddsföreningens undersökning av de 50 största
            svenska företagens arbete med miljöriktlinjer inför Johannesburgkonferensen
            2002 råder det i dag en mycket stor spridning mellan de svenska
            storföretagen då det gäller rapportering om miljöarbete. Hälften
            av de tillfrågade företagen tillhandahöll ingen information varken
            via hemsidor eller på förfrågan. Bland de rapporter som lämnades
            varierade utformningen kraftigt, vissa företag inkluderade alla
            OECD:s riktlinjer medan andra knappt redovisade några miljömålsättningar
            alls. Jämförelser mellan företagen blir därför mycket svåra, inte
            minst för konsumenter.
          </p>
          <p xml:id="i-MPFcJhxmxMFXiBbjq91e3F">
            Det faktum att så få företag redovisar öppet om miljöarbetet,
            och att innehållet är mycket skiftande bland dem som gör det,
            talar för bindande regler för att miljöinformation från företagen
            garanteras och standardiseras. Ett ramverk för miljörapporters
            utformning och innehåll är nödvändig för att jämföra företagens
            miljöpåverkan och miljöarbete och för att möjliggöra övervakning
            och uppföljning. I dag finns FN-initierade GRI:s riktlinjer för
            rapportering (Global Reporting Initiative), som bland annat innehåller
            en rad ekonomiska, sociala och miljömässiga indikatorer för att
            kunna mäta företagens framsteg inom dessa områden. GRI framhåller
            även vikten av tranparens, noggrannhet, tydlighet och konkreta
            resultat i målsättning och rapportering om CSR. Men enligt Svenska
            Naturskyddsföreningen använder sig endast vissa svenska företag
            av GRI:s riktlinjer och många företag saknar i dag någon form
            av mätbara mål för arbetet, en av grundbultarna i OECD:s riktlinjer.
          </p>
          <p xml:id="i-LesFhS9xZmRWgFqYvzaaGV">
            I USA finns bland miljö- och MR-organisationer ett stort stöd
            för ett lagförslag om obligatorisk rapportering om amerikanska
            företags påverkan på miljö och förhållningssätt till mänskliga
            rättigheter utanför landets gränser. I Frankrike har lagstiftning
            redan införts om obligatorisk rapportering om sociala och miljömässiga
            hänsynstaganden i företagens årsrapporter samt att de största
            företagen ska rapportera mot en rad fastställda indikatorer, och
            regler om rapportering enligt GRI:s riktlinjer har införts för
            företag noterade på Johannesburgbörsen.
          </p>
          <p xml:id="i-RQR6waj2CR31Uvv9WhXKnV">
            Med anledning av ovanstående vill jag ställa följande frågor
            till näringsministern:
          </p>
          <p xml:id="i-L8K3gbhS23eHPFaFDQG953">
            Vad avser ministern att göra för att stärka arbetet för att svenska
            företag ska ta ett ökat socialt och miljömässigt ansvar utanför
            Sveriges gränser?
          </p>
          <p xml:id="i-9BHPqX2PupcCreDU84osE6">
            Vad avser ministern göra föra att få fler svenska företag att
            rapportera enligt GRI:s riktlinjer?
          </p>
          <p xml:id="i-My69eDAsYw2cfjmc8vJ68d">
            Vad avser ministern att göra för att stärka lagstiftningen om
            standardiserad rapportering för svenska företag enligt GRI:s riktlinjer?
          </p>
          <p xml:id="i-SBFs5gMXxqFn4FEPqbQWjA">
            Hur avser ministern att verka för att föra upp frågan om lagstiftning
            om miljörapportering på EU- och internationell nivå?
          </p>
        </div>
      </div>
    </body>
  </text>
</TEI>
