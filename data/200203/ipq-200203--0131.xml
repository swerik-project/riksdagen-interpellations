<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0131">
  <teiHeader>
    <fileDesc>
      <titleStmt>
        <title>fortsatt utredning av händelserna i Göteborg 2001</title>
        <author>Fridolin, Gustav (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>fortsatt utredning av händelserna i Göteborg 2001 till justitieminister Thomas Bodström om fortsatt utredning av händelserna i Göteborg 2001</title>
          <idno type="rdwebb">GQ10131</idno>
          <ref type="dokument_url_text">http://data.riksdagen.se/dokument/GQ10131/text</ref>
          <ref type="dokument_url_html">http://data.riksdagen.se/dokument/GQ10131</ref>
          <ref type="dokumentstatus_url_xml">http://data.riksdagen.se/dokumentstatus/GQ10131</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <persName>Gustav Fridolin</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GJUTtbFDsNWMGDW7Qd4mpH" corresp="i-9CH1KbWwyrj8DRqAQB3Fza">
          <date when="2003-01-21"/>
        </correspAction>
        <correspAction type="received" xml:id="i-Q7EshB5fvnrZNuwuSNtmoR" corresp="i-STyFs6Gu3boin31eFp1bNM">
          <date when="2003-01-21"/>
        </correspAction>
        <correspAction type="answered" xml:id="i-YYt7VuQ2gCnqBzg5TeBbtr" corresp="i-STyFs6Gu3boin31eFp1bNM">
          <date when="2003-01-31"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CWz4oM1Yt1fSmH794ztZjA">
            Interpellation 2002/03:131 av Gustav Fridolin (mp) till justitieminister
            Thomas Bodström om fortsatt utredning av händelserna i Göteborg
            2001
          </p>
        </div>
        <div type="ipqSubmissionInfo">
          <p xml:id="i-DrUQropXpkNcmo5ajUfxtZ">
            den 21 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EFQhLazUfDv7SmoSM8M87q">
            Göteborgskommittén lade tisdagen den 14 januari fram sitt slutbetänkande.
            Avsikten med utredningen var att göra en översyn av polisens arbete
            för att säkra ordningen, värna demonstrationsfriheten och stärka
            den enskildes rättstrygghet i samband med stora evenemang.
          </p>
          <p xml:id="i-4VHXNk9kmZ2ZdtEEVQS43k">
            Göteborgskommittén har lagt ned ett omfattande och gediget arbete
            på att kartlägga de faktiska händelseförloppen under demonstration
            vid Ecofinmötet i Malmö och vid händelserna under EU-toppmötet
            i Göteborg. Polisen får mycket svidande, men fullt berättigad,
            kritik. Dessvärre saknas en djupare analys av skälen till varför
            felaktigheter begåtts inom polisen. Kommittén diskuterar motiv
            och argument hos de politiska huliganerna, men väljer att bortse
            från den stora och svåra frågan om enstaka polisers fördomsfulla
            och i enstaka fall till och med hatiska inställning till politiskt
            aktiva ungdomar inom miljö-, freds- och solidaritetsrörelsen samt
            frågan om polisledningens närmast militära syn på Göteborgsmötet
            som ett fältslag som det gällde att vinna.
          </p>
          <p xml:id="i-3zzWPcBdf6NUkngdcWtpZv">
            Även om man inte på något sätt kan ursäkta de stenkastande huliganerna
            eller frånta dem ansvar för våldsanvändandet i Göteborg så torde
            polisledningens och enskilda polisers handlande ha spelat en avgörande
            roll för händelseutvecklingen.
          </p>
          <p xml:id="i-Dz5TyVkhhZWeVVD28CEkyH">
            Det är uppenbart att det hos den lilla klick av huliganer som
            deltog i kravallerna i Göteborg fanns en fördomsfull och hatisk
            attityd gentemot polisen. De demokratiska utomparlamentariska
            rörelserna har dragit slutsatser av detta genom att bli hårdare
            i sin ickevåldslinje och genom att generellt vägra delta i demonstrationer
            med maskerade demonstranter. På samma sätt måste samhället dra
            slutsater av att motsvarande problem med fördomar och hat mot
            demonstranter i största allmänhet verkar finnas inom delar av
            polisen och hos enskilda polismän.
          </p>
          <p xml:id="i-8WdymCCkfTEHcGKrTZk5Vu">
            Polisen verkade i Göteborg tillämpa en teori om demonstranterna
            som en homogen fiende som det gällde att oskadliggöra. På det
            sättet gjorde sig polismakten i mångas ögon till en politisk snarare
            än en ordningsupprätthållande aktör och förlorade därmed en stor
            del av sin legitimitet, även hos många av de fredliga demonstranterna.
          </p>
          <p xml:id="i-Dy97WfrhW6DrNoTcgkcMJ5">
            Insatsen mot Hvitfeldtska som var startskottet för oroligheterna
            betraktades till exempel, även av de flesta fredliga demonstranter,
            som ett angrepp på demokratin. För många där och då var det en
            händelse i paritet med om polisen hade belägrat riksdagen och
            förvägrat ledamöterna att sammanträda. Många av de ungdomar som
            rest till Göteborg hade gjort det för att för första gången i
            sina liv använda sig av sin demokratiska rätt att uttrycka sin
            åsikt. Hvitfeldtska var en del av den demokratiska infrastruktur
            som de kände sig delaktiga i. Flera tusen personer som inte bodde
            på Hvidfeldtska, men som kände personer som bodde där eller som
            skulle ha deltagit i eller deltog i demokratiska politiska aktiviteter
            under dagarna i Göteborg, kände sig därigenom kränkta och rättslösa.
            En känsla av att polisen ämnade störa eller omöjliggöra det demokratiska
            och fredliga utomparlamentariska arbetet spred sig i vida kretsar.
          </p>
          <p xml:id="i-8Wi6QCfSE8CKPTs7CrVAYa">
            Att polisledningen uppenbarligen inte har kunnat begripa en sådan
            elementär sak är besynnerligt. När representanter för Miljöpartiet
            besökte polishuset medan insatsen pågick möttes de av en märkligt
            aningslös attityd från polisledningens sida gällande de politiska
            följderna av insatsen som de beskrev som en normal polisprocedur
            som de jämförde med att bryta sig in i en lägenhet för att fånga
            en bankrånare.
          </p>
          <p xml:id="i-HDH95atm2QiC9UUVNkhYTi">
            Håkan Jaldung har förutom den hotbild polisen såg vid det aktuella
            tillfället motiverat insatsen med att polisens insats skulle kunna
            "paralysera de militanta gruppernas handlingsförmåga" (kommitténs
            utredning). Han uttalade även om skolan att "Alla som finns där
            är inblandade i detta. Nästan alla i alla fall" (Göteborgskravallerna
            och Processerna Manifest 2002). Flera miljöpartister som försökte
            tala med enskilda poliser under de aktuella dagarna har berättat
            att poliser uttalade sig på ett sätt som klargjorde att de såg
            alla demonstranter som medskyldiga till stenkastning.
          </p>
          <p xml:id="i-MhXhS4hUqFcJPV8eJC3cL1">
            Uppenbarligen har polisledningen också utan tvekan trott på historier
            som att AFA skulle ha "tagit över" Hvitfeldtska eller att den
            majoritet av de politiskt aktiva ungdomarna som drev en hård ickevåldslinje
            skulle ha tolererat att människor på Schillerska gick omkring
            med skjutvapen.
          </p>
          <p xml:id="i-SJcqzXMw1rg7TCNTYmrcfB">
            Båda historierna är något otroliga.
          </p>
          <p xml:id="i-M4ajDYEJVubpdQfjaz6WgL">
            Vi talar om ungdomar som har en extremt stor politisk och personlig
            integritet och som är beredda att avsätta mängder med tid för
            att diskutera varje detalj i demonstrationsparoller och policy.
            Skulle de åka till Göteborg för att protestera mot EU:s brist
            på demokrati och samtidigt låta sig styras av den lilla minoriteten
            våldsverkare i AFA?
          </p>
          <p xml:id="i-925esJWmrJkp5sCBNxqqV2">
            På samma sätt är historien med vapnen på Schillerska yttterligt
            märklig. Där var polisens uppgiftslämnare enligt utredningen en
            person som gått förbi Schillerska, gått in i huset, gått upp två
            trappor och genast träffat på tre tyska eller holländska personer
            som laddade handeldvapen och talade om att skjuta poliser, personer
            som de som bodde på skolan inte observerat.
          </p>
          <p xml:id="i-XVRbkhBCjgKTtKUxJsENhy">
            Att ta ställning för ickevåld är inte alltid lätt. Att stå för
            en sådan åsikt fodrar mod och integritet. Om det var så enkelt
            att få syn på vapen på Schillerska så skulle de som hade vapnen
            med sig blivit utkastade väldigt snabbt.
          </p>
          <p xml:id="i-LaZkGCAfUvrcM5m8bA75AR">
            För att tro på historierna om AFA:s övertagande av Hvidfeldtska
            och den plötsliga vapentoleransen hos den stora majoriteten ickevåldsförespråkare
            på Schillerska så måste man ha en extremt märklig syn på demonstranterna
            som åkte till Göteborg. Man måste vara fast och fullt övertygad
            om att det rörde sig om en homogen grupp på 50 000 våldsbenägna
            eller våldstoleranta demonstranter som det gällde att konfrontera
            och lagföra.
          </p>
          <p xml:id="i-6pBggNkxewwf9KCpgyERwH">
            Det är svårt att frigöra sig från misstanken att polisens insatser
            vid Hvitfeldtska och Schillerska var mer styrd av polisledningens
            vilja att göra sådana insatser än av det faktiska lägets krav.
          </p>
          <p xml:id="i-4ZK7HDL3bQnSd6bFDXjBao">
            En rad händelser under dagarna i Göteborg illustrerar enskilda
            polismäns inställning. Det gäller exempelvis när den bil med mötesmaterial,
            som Miljöpartiets nuvarande språkrör Maria Wetterstrand körde
            under mötesdagarna, stoppades av polisen på lördagen efter Göteborgsaktionens
            lagliga och fredliga demonstration. Vid det tillfället började
            polisen vandalisera Miljöpartiets flaggor och banderoller utan
            att bry sig om att efterforska vilken organisation bilen tillhörde.
            Det var först när en av passagerarna i bilen visade sin riksdagslegitimation
            som vandaliseringen upphörde. Fler exempel kan nämnas. Grön Ungdoms
            språkrör Zaida Catalán blev oprovocerat slagen och förolämpad
            av polis inne på Fritt forums område när hon stod och pratade
            i mobiltelefon. Carl Schlyter som arbetar i EU-parlamentet för
            Gröna Gruppen och sitter i Miljöpartiets partistyrelse blev frihetsberövad
            och körd till häkte när han satt på kajkanten vid Victoriabron.
            Samtliga dessa tre hade vid tillfällena tröjor med texten "ickevåld"
            på sig. Dessa händelser är ändå, och det bekräftar såväl de anmälningar
            mot polisen som kom in efter händelserna i Göteborg som kommitténs
            rapport, bara toppen av ett isberg där många har blivit behandlade
            betydligt brutalare, exempelvis i samband med aktionen mot Schillerska.
          </p>
          <p xml:id="i-7btMMi9vGfSXWYCtc7GR6D">
            När det gäller polisens attityd till demonstranterna konstateras
            i utredningen bara att:
          </p>
          <p xml:id="i-JWjDNXyn8SYukqr6GtA2Vt">
            "Det har framkommit flera exempel på att polisen under kommenderingarna
            i såväl Malmö som Göteborg använde ett kränkande språk mot demonstranterna
            och andra enskilda. Polisledningen måste med kraft motverka sådana
            attityder." De attityder det pratas om är de som kommer till uttryck
            i tillmälen mot demonstranter som "kommunistfitta" eller "veganjävel".
            Vad utredningen totalt tycks ha missat är att dessa attityder
            för tusentals oskyldiga politiskt engagerade människor var ett
            av de bestående minnena av händelserna i Malmö och Göteborg. Vad
            det har gjort för dessa människors tilltro till polisen och i
            förlängningen hela samhället går bara att spekulera kring.
          </p>
          <p xml:id="i-7oqhj9B93yPt4d3SLCDaii">
            Jag tvivlar på att ledamöterna i kommittén verkligen har förstått
            vilken skräck som härskade i Göteborg under mötesdagarna, där
            många politiskt engagerade människor gömde sig i lägenheter och
            på hotellrum inför något som de uppfattade som en fri jaktsäsong
            på demonstranter eller vilken rädsla som fanns för att polisen
            nästa gång kanske skulle rusa in eller belägra deras eget möte
            eller deras eget övernattningsställe.
          </p>
          <p xml:id="i-UPFW2wjs2tqGR8QgGnNqty">
            Som poeten Bob Hanson så träffande uttryckte det medan han själv
            befann sig i Göteborg: "Vem ska man ringa när det är polisen man
            är rädd för?"
          </p>
          <p xml:id="i-KCqcW4ZTpXMaBQvxioTJLi">
            Slutligen krävs några ord om polisledningens attityd efter händelserna
            i Göteborg. Vi inom den demokratiska utomparlamentariska rörelsen
            har gång på gång och i hårda ordalag tagit avstånd från stenkastare
            och våldsanvändare, men från polisens håll kommer bara tystnad.
            Ingen av de hundratals oskyldigt frihetsberövade, förolämpade
            eller, som i Zaida Cataláns fall, slagna, har fått ens en ansats
            till förståelse eller ursäkt från polisens håll. Zaida har blivit
            erbjuden pengar, men hon har förvägrats en ursäkt.
          </p>
          <p xml:id="i-WQAVDyH7CTH6eVfxVaQ3xC">
            Delar inom poliskåren tycks anse att vem det än var, som var
            i Göteborg för att säga sin politiska mening, var en potentiell
            kriminell som därmed fick skylla sig själv om man kom i vägen
            för polisens aktioner eller blev skrämd av dessa. I utredningen
            uttrycks polisens inställning vid demonstrationen i Malmö med
            orden "Om man vistas med bråkmakare är man själv att räkna som
            en sådan".
          </p>
          <p xml:id="i-HmfJExLLJmuGWcCQWMfmeQ">
            Polisens konfrontationsstrategi i Göteborg hade inte den avkylande
            effekt som Jaldung och övriga polisledningen uppenbarligen hoppades
            på.
          </p>
          <p xml:id="i-DAH3i3RENvmDGKkX8VGt5V">
            Som jämförelse till händelserna i Malmö och Göteborg kan nämnas
            den norska polisens insatser i Oslo under världsbanksmötet sommaren
            2002. Där hade polisen som taktik att hålla en extremt låg profil.
            En demonstration med över 10 000 deltagare, en reclaim the streets-fest
            med flera tusen deltagare mitt inne i staden samt konserter och
            andra evenemang avhölls utan den minsta tillstymmelse till bråk.
          </p>
          <p xml:id="i-9VZ8T1jhuPt1QKq1gfAUFV">
            Göteborgskommittén har gjort ungefär två tredjedelar av det utredningsarbete
            som behövdes efter händelserna i Göteborg. Det är en väl genomförd
            två tredjedels-utredning. Vad som nu behövs är en utredning som
            inte styrs så hårt av det politiska etablissemanget utan i stället
            är oberoende och därför utan politiska låsningar kan syna bland
            annat de attityder och teorier om samhället som präglar polisens
            arbete. Detta är av största vikt om vi på allvar vill påbörja
            arbetet med att återuppbygga förtroendet för polisen och samhället
            bland de som var i Göteborg, om vi vill bryta polariseringen i
            debatten och om vi vill söka en nivå av dialog och samförstånd.
            Inte minst förtjänar den stora majoritet av poliser som inte har
            en fördomsfull inställning till utomparlamentariska grupper att
            arbeta i en poliskår som med full legitimitet kan genomföra sin
            uppgift. Göteborgskommitténs rapport får inte bli ett målsnöre,
            den måste bli ett startskott för ett mycket större arbete.
          </p>
          <p xml:id="i-BAfPxzh1L9HBXM8eU1KBLj">
            Mot bakgrund av detta vill jag fråga justitieministern:
          </p>
          <p xml:id="i-U9LMRdLxggQx94j3EggA9B">
            Avser ministern att vidta åtgärder för att förhindra poliser
            som har en fördomsfull inställning till utomparlamentariska rörelser
            att delta i planerandet eller genomförandet av insatser i samband
            med större politiska sammankomster som den i Göteborg?
          </p>
          <p xml:id="i-U2MW5eH8333kcdcheejSyF">
            Vilka åtgärder avser ministern att vidta för att säkerställa
            att inte fördomar och hat mot demonstranter och samhällsengagerade
            medborgare får vidare fäste inom poliskåren?
          </p>
          <p xml:id="i-LEeq1gQKDy2PvWLis8pwBQ">
            Avser ministern att verka för en oberoende utredning om händelserna
            i Göteborg med exempelvis freds- och konfliktforskare, psykologer
            och samhällsvetare?
          </p>
        </div>
      </div>
    </body>
  </text>
</TEI>
