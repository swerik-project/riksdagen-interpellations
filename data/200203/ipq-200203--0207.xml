<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0207">
  <teiHeader>
    <fileDesc>
      <titleStmt>
        <title>arbetskraftsbrist</title>
        <author>Larsson, Maria (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>arbetskraftsbrist till Statsrådet Hans Karlsson om arbetskraftsbrist</title>
          <idno type="rdwebb">GQ10207</idno>
          <ref type="dokument_url_text">http://data.riksdagen.se/dokument/GQ10207/text</ref>
          <ref type="dokument_url_html">http://data.riksdagen.se/dokument/GQ10207</ref>
          <ref type="dokumentstatus_url_xml">http://data.riksdagen.se/dokumentstatus/GQ10207</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8Gc95KBNSgLMiYRUZjwriq" corresp="i-SKjAmNScZ7eZ3a8Xy1J8hs">
          <date when="2003-02-26"/>
        </correspAction>
        <correspAction type="received" xml:id="i-7vyorzGkKfHygCpRxxXcXN" corresp="i-WMD43YDAt2Efk5C5qFXnaQ">
          <date when="2003-03-03"/>
        </correspAction>
        <correspAction type="answered" xml:id="i-LHnJ6Vh3jw7TvL6G1E1Pzn" corresp="i-WMD43YDAt2Efk5C5qFXnaQ">
          <date when="2003-03-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UNJvScRo2ogq6ZbhpXvMy">
            Interpellation 2002/03:207 av Maria Larsson (kd) till statsrådet
            Hans Karlsson om arbetskraftsbrist
          </p>
        </div>
        <div type="ipqSubmissionInfo">
          <p xml:id="i-KQV7ztuxhb6ux9XddqLqQn">
            den 26 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-ShzvzZngv4tdTJoJqBYUvM">
            Befolkningsutvecklingen talar ett tydligt språk @ allt färre
            ska försörja alltfler. Antalet pensionärer kommer att öka starkt
            de närmaste åren. I dag går det två yrkesaktiva på varje ålders-
            och yrkespensionär. År 2030 beräknas siffran vara 1,4. Den välfärd
            som vi alla håller högt riskerar att utsättas för mycket kraftiga
            belastningar om inte en förändring kommer till stånd.
          </p>
          <p xml:id="i-DZNRaL8rYMYLFAggMYkzeb">
            Den inhemska konkurrensen om arbetskraften förväntas öka. Den
            offentliga sektorn har under de kommande åren ett omfattande behov
            av ersättningsrekryteringar. I en rapport från AMS, publicerad
            i juni 2002, bedömdes det samlade rekryteringsbehovet enbart inom
            vård och omsorgssektorn till 527 000 personer fram till 2015.
            Enligt SCB är bristen störst på läkare, sjuksköterskor, verkstadsutbildade
            och tandläkare.
          </p>
          <p xml:id="i-Ay9sRySi1CyKssgPD7GkBw">
            Enligt Svenskt Näringslivs rekryteringsenkät från hösten 2002
            gick uppskattningsvis över 100 000 arbetstillfällen förlorade
            det föregående halvåret på grund av brist på sökande till tjänster.
            Rekryteringsproblemen finns i många branscher, och både när det
            gäller högkvalificerade tjänster och tjänster som inte kräver
            lika högutbildning eller erfarenhet. Till exempel saknas tekniker
            och naturvetare, svarvare, svetsare, kockar, billackerare, montörer
            och VVS-personal.
          </p>
          <p xml:id="i-RLojGPYF2NwAgDKLj9khf6">
            Den fria rörligheten inom EU har inte nyttjats av medborgarna
            i någon högre grad. Den är inte heller någon lösning då samma
            arbetskraftsbrist kommer att finnas i många av de övriga europeiska
            länder.
          </p>
          <p xml:id="i-KChSGASKutbX52GvjysN7c">
            I samtliga nordiska länder, samt en rad europeiska har förändringar
            genomförts för att lätta på regelverket för arbetskraftsinvandring.
            Så har inte skett i Sverige. I stället är regelverket mycket tätt.
          </p>
          <p xml:id="i-HuaZbA4VXZKnHcNpN5RwNF">
            Sverige beviljar i dag arbetstillstånd för att täcka tillfällig
            brist på arbetskraft i Sverige samt för att underlätta internationellt
            utbyte. Tillstånd ges till många olika yrkesgrupper med stor variation
            på längd av tid @ allt från några veckor upp till 18 månader.
            För läkare finns en särlösning med 36-månaderstillstånd.
          </p>
          <p xml:id="i-AzJx7d2seX5TzRFh3Xr1CU">
            Under förra året beviljade Migrationsverket ca 13 000 tidsbegränsade
            tillstånd till personer från länder utanför EU som fått arbetserbjudanden
            i Sverige. Av dessa förstagångstillstånd gavs merparten för kortare
            tid än ett halvår.
          </p>
          <p xml:id="i-YVMaTg9a8ma9gZGAxFQAwq">
            I dag är det få personer som beviljas permanent uppehållstillstånd
            på grund av arbete. Förra året var det enbart 442 personer. Länsarbetsnämnden
            avgör när det finns brist på arbetskraft inom olika yrkesgrupper
            i Sverige och Migrationsverket följer de rekommendationer som
            länsarbetsnämnderna ger i enskilda ärenden. Migrationsverket kan
            ge arbetstillstånd för vissa kategorier som bara arbetar kortare
            tid i Sverige, exempelvis artister, konstnärer och författare.
          </p>
          <p xml:id="i-BnmKAVsCV3ot4Sze5nLgD6">
            Det är alltså mycket svårt för medborgare i länder utanför EU
            att arbeta längre tid i Sverige. Jag vill belysa problematiken
            med ett exempel. I Gnosjö kommun är fyra av sex tandläkartjänster
            vakanta. Det innebär att den vuxna befolkningen inte kallats till
            tandläkaren på fem år. Endast akuta insatser görs utöver barntandvården.
            Personalen börjar nu tydligt avläsa en försämrad tandhälsa hos
            kommuninvånarna. Omfattande försök att rekrytera har gjorts från
            landstingets sida, men utan framgång. Kontakt har knutits personligen
            via en hjälpverksamhet, med ett tandläkarpar från Ukraina som
            är berett att arbeta i Gnosjö under några år för att avhjälpa
            bristen. Migrationsverket vill inte ge inrese- och arbetstillstånd
            förrän deras kunskaper har värderats av Socialstyrelsen. Socialstyrelsen
            vill inte validera kunskaperna och ge förordnande innan Migrationsverket
            gett inrese- och arbetstillstånd @ ett moment 22 alltså. Dessutom
            måste svenska studeras utanför Sverige.
          </p>
          <p xml:id="i-5M7mEBY8D2hUstQbroiAdS">
            Enligt SACO flyttar många svenska tandläkare utomlands direkt
            efter avlagd examen. Också i Socialstyrelsens rapport 2002 Skillnader
            i tandhälsa och tillgång till tandvård står följande: "Under perioden
            1990@2000 har antalet legitimerade tandläkare ökat med 1 360 medan
            samtidigt antalet yrkesverksamma tandläkare minskat med 1 870.
            Det har således under 90-talet skett en kraftig minskning av antalet
            yrkesverksamma tandläkare. Detta beror dels på stora pensionsavgångar
            men framförallt på att ett stort antal tandläkare flyttat utomlands."
          </p>
          <p xml:id="i-CGNZbmqP8FkL6XZ8aj2RmX">
            Med tanke på den arbetskraftsbrist som finns inom många sektorer
            vore det rimligt att vidga möjligheten för utländska medborgare
            att arbeta i Sverige. Den som har ett bindande arbetserbjudande
            med en arbetsgivare i Sverige bör kunna få ett samlat uppehålls-
            och arbetstillstånd för en begränsad tid som är betydligt längre
            än i dag, förslagsvis fem år. Möjlighet till förlängning bör också
            finnas. Medföljande bör omfattas av tillståndet.
          </p>
          <p xml:id="i-6ZYDF5CjxsSK4TzuwD7bfY">
            Med hänvisning till det anförda om arbetskraftsbristen i Sverige
            vill jag ställa följande fråga till statsrådet Hans Karlsson:
          </p>
          <p xml:id="i-UJBS3GqgS95k9GFv62Eqht">
            Vilka åtgärder avser statsrådet att vidta för att vidga möjligheten
            för medborgare utanför EU-området att arbeta i Sverige?
          </p>
        </div>
      </div>
    </body>
  </text>
</TEI>
