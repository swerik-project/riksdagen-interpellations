<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0152">
  <teiHeader>
    <fileDesc>
      <titleStmt>
        <title>åklagarväsendet</title>
        <author>Löfgren, Ulla (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>åklagarväsendet till justitieminister Thomas Bodström om åklagarväsendet</title>
          <idno type="rdwebb">GQ10152</idno>
          <ref type="dokument_url_text">http://data.riksdagen.se/dokument/GQ10152/text</ref>
          <ref type="dokument_url_html">http://data.riksdagen.se/dokument/GQ10152</ref>
          <ref type="dokumentstatus_url_xml">http://data.riksdagen.se/dokumentstatus/GQ10152</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YEdxJPN8cJMwnqfd9tHmTD</idno>
            <persName>Ulla Löfgren</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4rhUxvEghvPxngAiX5UDAp" corresp="i-YEdxJPN8cJMwnqfd9tHmTD">
          <date when="2003-01-31"/>
        </correspAction>
        <correspAction type="answered" xml:id="i-6apwbkCvigruT6GLRcMZDS">
          <date when="2003-02-14"/>
        </correspAction>
        <correspAction type="received" xml:id="i-69cwd4KTh6McWynV3csbPa" corresp="i-STyFs6Gu3boin31eFp1bNM">
          <date when="2003-02-04"/>
        </correspAction>
        <correspAction type="answered" xml:id="i-LJmAt6xZvpAh6aVcwYGh5R" corresp="i-STyFs6Gu3boin31eFp1bNM">
          <date when="2003-02-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-H659cUDVNtef6vabLuvoC1">
            Interpellation 2002/03:152 av Ulla Löfgren (m) till justitieminister
            Thomas Bodström om åklagarväsendet
          </p>
        </div>
        <div type="ipqSubmissionInfo">
          <p xml:id="i-W71Qynk4BW8hmA4i7aoFvF">
            den 31 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6rmsWjCMU674nzsk34rRWX">
            Från olika håll i landet kommer nu signaler om den allvarliga
            situation som åklagarväsendet befinner sig i. De åklagare som
            är i tjänst har på de allra flesta håll en extremt hög arbetsbelastning.
            Enligt Riksåklagaren har mer än 80 % av åklagarna anmält att de
            arbetar övertid. Ca 70 % anser att de inte har tillräckligt med
            tid att göra ett så bra arbete att de känner sig nöjda. Själv
            har jag talat med en åklagare som på ett år samlat på sig närmare
            fyra månader i mertid. Mertid kan bestå av inläsning till rättegångar,
            inläsning av nya utredningar från polis med mera, som sker på
            kvällstid.
          </p>
          <p xml:id="i-Xt5dPaLPPNJP3xCBvuKAnn">
            Justitieministern berömmer sig av att ha gjort den största satsningen
            på rättsväsendet någonsin. Det kan möjligen påvisas, men anledningen
            är i så fall många års försyndelser, som nu måste repareras och
            reparationsanslagen räcker helt enkelt inte till. Av Riksåklagarens
            preliminära budgetunderlag för 2004@2006 framgår att med de ramar,
            som i dag är kända, kommer organisationen under de kommande två
            åren att förlora ca 40 åklagare och 20 kanslister. Utrymmet för
            investeringar i kompetens- och metodutveckling kommer att behöva
            minskas med över 50 % från en redan låg nivå. Med de förutsättningar
            som finns i dag kommer åklagarorganisationen att behöva begränsa
            sin verksamhet till ren ärendehantering, samtidigt som arbetsmiljöproblemen
            och överbelastningen kvarstår som olösta frågor.
          </p>
          <p xml:id="i-NCK975V8kMcw5GJijpTFBC">
            Det faktum att åklagarnas arbetssituation är väl kända inom "branschen"
            och att Riksåklagaren, av budgetskäl, tvingats stoppa extern rekrytering
            kan leda till att det inom en snar framtid blir stor brist på
            åklagare. Vi kan få samma situation som när regeringen stoppade
            intagningarna till polishögskolan.
          </p>
          <p xml:id="i-HetBsc13TtuaEUGEu7Gk2w">
            Rationaliseringarna och verksamhetsutvecklingen inom åklagarväsendet
            pågår fortlöpande, så även vid myndigheten i övre Norrland, där
            jag bor. Trots stora avstånd dras lokala åklagarkontor in. Förra
            året lades kontoret i Kiruna ned. Processen att lägga ned det
            lokala åklagarkontoret i Örnsköldsvik har påbörjats. Det går dock
            inte att lägga ned hur många kontor som helst utan att verksamheten
            blir lidande. På orter med hög brottslighet, som exempelvis Skellefteå,
            måste det lokala åklagarkontoret finnas kvar. Där beslöts under
            våren 2002 att det skulle finnas tre åklagare och en kanslist.
            Försöken med intern rekrytering från hela riket prövades. Detta
            misslyckades, kanske på grund av sommarsemestern, befarad hög
            arbetsbelastning eller den nedläggningsfara som föreligger för
            alla lokala åklagarkontor över huvud taget. I dag finns endast
            en åklagare och en kanslist i Skellefteå. Till sommaren går kanslisten
            i pension. En sådan situation är ohållbar.
          </p>
          <p xml:id="i-3qY3PkJuao6vd218KVBVp5">
            Att förhållandena inom åklagarväsendet är allvarliga är ingen
            överdrift. För att kunna undvika personalnedskärningar under innevarande
            år kräver Riksåklagaren 20 miljoner kronor i tilläggsanslag för
            2003. Samtidigt visar åklagarnas arbetssituation att det inte
            är färre anställda som behövs, utan fler.
          </p>
          <p xml:id="i-CLFUjYMqDszFiXiTyWLk3W">
            Vilka åtgärder avser justitieministern att vidta för att inte
            åklagarväsendet ska hamna i samma situation som polisen gjort
            när det gäller nyrekrytering?
          </p>
          <p xml:id="i-EV3VJv9bGYEvYUCgGHXTLy">
            Vad avser justitieministern att vidta för åtgärder för att åklagarväsendet
            ska kunna behålla numerären i den nuvarande personalstyrkan och
            helst utöka den?
          </p>
        </div>
      </div>
    </body>
  </text>
</TEI>
