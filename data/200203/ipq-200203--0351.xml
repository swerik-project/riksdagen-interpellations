<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0351">
  <teiHeader>
    <fileDesc>
      <titleStmt>
        <title>fastighetsskatten</title>
        <author>Hagfeldt, Stefan (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>fastighetsskatten till finansminister Bosse Ringholm om fastighetsskatten</title>
          <idno type="rdwebb">GQ10351</idno>
          <ref type="dokument_url_text">http://data.riksdagen.se/dokument/GQ10351/text</ref>
          <ref type="dokument_url_html">http://data.riksdagen.se/dokument/GQ10351</ref>
          <ref type="dokumentstatus_url_xml">http://data.riksdagen.se/dokumentstatus/GQ10351</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RCNVVc6jFAU8YPdr6sW8jH</idno>
            <persName>Stefan Hagfeldt</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7P6GWpzv8Ny77xXWpa6dvu" corresp="i-RCNVVc6jFAU8YPdr6sW8jH">
          <date when="2003-05-09"/>
        </correspAction>
        <correspAction type="received" xml:id="i-7AMDry6TYgewR78sQ8idQy">
          <date when="2003-05-09"/>
        </correspAction>
        <correspAction type="answered" xml:id="i-K7iut2MjoG74vFVDa9skMp">
          <date when="2003-05-26"/>
        </correspAction>
        <correspAction type="answered" xml:id="i-7uMdfHLoPi47MCiCWWXyTS">
          <date when="2003-05-26"/>
        </correspAction>
        <correspAction type="received" xml:id="i-TYXTrEcSApvuhYLVvQMc9a" corresp="i-A5R84cTmpky3NHJ7nLKaEt">
          <date when="2003-05-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6UaaUSLCRAeUX7Wyj53v4r">
            Interpellation 2002/03:351 av Stefan Hagfeldt (m) till finansminister
            Bosse Ringholm om fastighetsskatten
          </p>
        </div>
        <div type="ipqSubmissionInfo">
          <p xml:id="i-WiA5iv3ThHjXGNA9LG4tje">
            den 9 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5cuJB3X2YYKuLJzpjKdE4k">
            För några dagar sedan lämnade svenska folket in sina självdeklarationer.
            Med egna ögon kunde de som bor i småhus konstatera att fastighetsskatten
            i många fall ökat dramatiskt på grund av höjda taxeringsvärden.
            De som bor i flerfamiljshus, kunde tyvärr inte konstatera hur
            hög fastighetsskatten är eftersom det är hyresvärden som betalar
            fastighetsskatten. Däremot vet många av hyresgästerna att en del
            av hyran de betalar går till fastighetsskatt. Många familjer har
            stora svårigheter att betala sin hyra eftersom den tar så stor
            del av deras nettoinkomster i anspråk. Det har också visat sig
            att taxeringsvärdet i flera fall slår mycket snett.
          </p>
          <p xml:id="i-TVhAL3g439x5ZfH2XirEqa">
            I mitt hemlän Östergötland slog Norrköpings Tidningar den 18
            april 2002 stort upp på första sidan att en pensionär fått dubblat
            värde på sin osäljbara tomt. Det konstaterades att taxeringsvärdena
            på fritidstomter blir upp till sex gånger så höga som marknadsvärdet.
          </p>
          <p xml:id="i-RTRBpbXuUFMzxNHL2geoFB">
            För denna pensionär som har ett fritidshus vid Edsviken sydost
            om Valdemarsvik är situationen inte ny. Han gick ända upp till
            regeringsrätten för att få en ändring till stånd av den förra
            fastighetstaxeringen från 1996. Då taxerades en av hans tomter
            till 129 000 kronor. Efter tre års idoga ansträngningar att sälja
            tomten fick han 55 000 kronor.
          </p>
          <p xml:id="i-X9LVEtuXpLE2Tce7wFfvqt">
            "Min uppfattning är att något måste göras åt det här", säger
            avdelningsdirektör Leif Bondesson på skattemyndigheten i Linköping.
          </p>
          <p xml:id="i-BxS42Vdfz3hGjCmJqqTZAJ">
            Den här gången har en obebyggd tomt fått sitt taxeringsvärde
            höjt från 75 000 kronor till 279 000 kronor. Förmodligen går den
            inte att sälja ens för 75 000 kronor.
          </p>
          <p xml:id="i-4rHM5DTGsy9vTXpG7SqbUE">
            Under tiden ska denna pensionär tvingas betala fastighetsskatt
            på ett värde som ligger tre á fyra gånger över marknadsvärdet
            Det är inte märkligt att många pensionärer blir förtvivlade.
          </p>
          <p xml:id="i-FqUUm4CkhRy2o8UmBauwyo">
            Igår fick jag ett brev med rubriken "Varför ska vi tvingas flytta
            när grannarna säljer?"
          </p>
          <p xml:id="i-9otEwaCKxkGktsDEekyLtg">
            Jag citerar ur brevet: "Efter att ha lämnat in fastighetsdeklarationen
            känner vi fastighetsägare en stor sorg och tomhet. Liksom en stor
            uppgivenhet och vanmakt över reglerna för att kräva in beskattning
            för något som inte ger intäkter. Åtminstone inte så länge man
            använder sitt hus för att bo i. Det är mycket vi inte förstår.
          </p>
          <p xml:id="i-ACQRRx6UU1ZP5TNw3txeJA">
            Vi förstår inte varför vi ska drabbas av ökad skatt bara för
            att några av våra grannar sålt. Vi får inte mer pengar att betala
            skatt med för det.
          </p>
          <p xml:id="i-LjWqN5zzLsB68UMdUByAge">
            Vi förstår inte varför vi ska tvingas att leva under ständig
            otrygghet och rädsla för att inte kunna bo kvar i våra hem.
          </p>
          <p xml:id="i-BH3DXyCMMuqLHJRxAG69JJ">
            Vi förstår inte varför flera av oss ska behöva bli uppryckta
            med sina rötter, att våra barn ska tvingas byta skola och kamrater
            och att vi själva kan tvingas söka ny arbetsplats."
          </p>
          <p xml:id="i-D7yD4nNWpGfshChWFes8KC">
            Mot bakgrund av ovanstående vill jag ställa följande frågor till
            finansministern:
          </p>
          <p xml:id="i-To9oRo8shFhDBmqYcpHZZr">
            Vad avser finansministern att göra för att fastighetsägare ska
            slippa att betala fastighetsskatt efter ett värde som ligger flera
            gånger över marknadsvärdet?
          </p>
          <p xml:id="i-EUEssSiN9tR7tCQxL5Wt7e">
            Vad avser finansministern att göra för att förhindra att familjer
            tvingas flytta när grannarna säljer?
          </p>
        </div>
      </div>
    </body>
  </text>
</TEI>
