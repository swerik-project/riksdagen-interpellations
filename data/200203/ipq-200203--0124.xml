<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0124">
  <teiHeader>
    <fileDesc>
      <titleStmt>
        <title>Sveriges asylpolitik för flyktingar från Bangladesh</title>
        <author>Hoffmann, Ulla (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges asylpolitik för flyktingar från Bangladesh till statsrådet Jan O Karlsson om Sveriges asylpolitik för flyktingar från Bangladesh</title>
          <idno type="rdwebb">GQ10124</idno>
          <ref type="dokument_url_text">http://data.riksdagen.se/dokument/GQ10124/text</ref>
          <ref type="dokument_url_html">http://data.riksdagen.se/dokument/GQ10124</ref>
          <ref type="dokumentstatus_url_xml">http://data.riksdagen.se/dokumentstatus/GQ10124</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LB9Tn6B1RXiAHZEWEK1hYC</idno>
            <persName>Ulla Hoffmann</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>Jan O. Karlsson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-UHRNBpHRKinhccXqGGMz3C" corresp="i-LB9Tn6B1RXiAHZEWEK1hYC">
          <date when="2003-01-08"/>
        </correspAction>
        <correspAction type="received" xml:id="i-CifZZA5bjqQ5nTB9taasnN" corresp="i-3MwbJPjHpsScrukDj5ohhN">
          <date when="2003-01-21"/>
        </correspAction>
        <correspAction type="answered" xml:id="i-3ESNrWG98uAHgQhJVetpt2" corresp="i-3MwbJPjHpsScrukDj5ohhN">
          <date when="2003-01-24"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6v8T7K2BTihqfv9wSughFX">
            Interpellation 2002/03:124 av Ulla Hoffmann (v) till statsrådet
            Jan O Karlsson om Sveriges asylpolitik för flyktingar från Bangladesh
          </p>
        </div>
        <div type="ipqSubmissionInfo">
          <p xml:id="i-6A3PBWRqHfsWeH8dFVNm7K">
            den 8 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WUmyceBYht1rXB9Q5iCDLp">
            År 2001 var det val i Bangladesh. Efter omfattande valfusk vann
            BNP och det islamistiska och fundamentalistiska partiet Jamaati
            Islami. Även om det var BNP som fick det största antalet röster
            i valet är det i dag det fundamentalistiska Jamaati Islami som
            fått ett starkt ideologiskt och politiskt inflytande på den politiska
            utvecklingen.
          </p>
          <p xml:id="i-N24awipNQrHquUMzNQjUxb">
            Partiet står för religiös och politisk intolerans. Efter en kort
            tid inleddes förföljelser av politiska motståndare och religiösa
            minoriteter som den hinduiska. Deras hem har plundrats, politiska
            motståndare och religiöst oliktänkande har torterats. Kvinnor,
            såväl vuxna som unga flickor, i politiska motståndares eller hinduiska
            familjer har våldtagits. Våldtäkter som ofta medfört att dessa
            kvinnor, om de inte mördats, själva tagit sitt liv.
          </p>
          <p xml:id="i-EoQtBYe3uBRNtncLAo5gJe">
            Dessa förföljelser skedde till en början spontant men har sedan
            satts i system av den alltmer fundamentalistiskt inspirerade regeringen.
            Den 17 oktober 2002 genomfördes en stor operation av bangladeshisk
            militär i flera städer i landet omfattande 40 000 soldater. Operationen
            bar namnet Clean Heart.
          </p>
          <p xml:id="i-MiX13M4g5F5oCSYsHuvRTn">
            Politiska motståndare hemsöktes av militären och hinduiska kvarter
            omringades. Massarresteringar genomfördes och tusentals människor
            fördes bort till militärförläggningar där de fängslades och torterades
            oerhört brutalt. Hur många som dött är osäkert, men några dagar
            efter massarresteringarna fanns det uppgifter om att 25 personer
            enligt myndigheterna "dött av hjärtattack". Sedan har det kommit
            uppgifter om att 34 personer dött. Det finns andra icke-officiella
            siffror på antalet döda @ där dessa räknas i hundratal.
          </p>
          <p xml:id="i-Ahyaohpt46Z6iiq8Suir7J">
            Den 8 december genomfördes bombattentat mot flera biografer i
            landet, varvid ett 20-tal människor dödades. Regeringen förklarade
            snabbt att det var al-Qaida som skulle ligga bakom detta attentat,
            men inledde massarresteringar av medlemmar av Awamiförbundet,
            som är ett parti för sekularisering och som sådant torde vara
            motståndare till det fundamentalistiska al-Qaida. Bland de arresterade
            återfinns Awamiförbundets ledare Saber Chowdhori och Mokol Bush.
          </p>
          <p xml:id="i-4s98pnCESp8mXwS6ULrBkK">
            Bangadesh har rykte om sig att vara "världens mest korrumperade
            land". Någon pressfrihet finns i dag inte i Bangladesh. Även utländska
            journalister har anklagats för olika brott och efter brutal behandling
            släpats inför rätta.
          </p>
          <p xml:id="i-8KyPomYEwZsLNAjbXKiE9z">
            Under den nya regeringens tid vid makten har respekten när det
            gäller mänskliga rättigheter, vilka tidigare inte varit särskilt
            stor, försämrats ytterligare. Fundamentalistiska islamister kan
            ostraffat begå brutala övergrepp mot hinduer och politiska motståndare.
            Den omfattande ekonomiska korruptionen har kompletterats med politiska
            övergrepp och laglöshet.
          </p>
          <p xml:id="i-VDCMMTtZAp1YUcK8NdtEry">
            Det erkänns i dag allmänt att våldtäkt är ett brott mot de mänskliga
            rättigheterna som förekommer i öppen krigföring som ett sätt att
            förtrycka, förnedra och förödmjuka motståndarsidan. I ett land
            som Bangladesh, där förhållandena ännu inte tagit väpnat uttryck
            på ett sådant sätt att man ännu kan tala om krig, har emellertid
            de politiska motsättningarna blivit så djupa att våldtäkt blivit
            en del av den politiska kampen och regeringens politiska förtryck.
            När det gäller den bangladeshiska militärens aktioner och förtrycket
            av politiska motståndare och hinduer har EU-parlamentet uttalat
            sitt skarpa fördömande.
          </p>
          <p xml:id="i-UBhEQz5AX5XvLENCAyFg86">
            Allt detta har uppenbarligen inte fått genomslag i Migrationsverkets
            bedömning av läget i Bangladesh.
          </p>
        </div>
        <div type="ipQuestion">
          <p xml:id="i-WWnbwL95WmDBrvnQN6Lp5Q">
            Med anledning av detta vill jag fråga statsrådet Jan O Karlsson:
            <list rend="unordered">
              <item>
                1. Avser statsrådet att vidta några åtgärder för att öka kunskapen
                vad gäller förhållanden i andra länder hos MIV:s personal?
              </item>
              <item>
                2. Avser statsrådet att vidta några åtgärder för att höja kunskapen
                hos MIV:s personal vad gäller läkares utlåtanden beträffande psykiska
                och fysiska skador som åsamkats asylsökanden till följd av tortyr,
                förföljelse och förtryck i de länder de flytt från så att hänsyn
                till intygen tas vid prövningen av asylansökan?
              </item>
              <item>
                3. Avser statsrådet att vidta några åtgärder för att uppmärksamma
                MIV på de genomgripande förändringar som inträffat i Bangladesh
                under det senaste året?
              </item>
            </list>
          </p>
        </div>
      </div>
    </body>
  </text>
</TEI>
