<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0158">
  <teiHeader>
    <fileDesc>
      <titleStmt>
        <title>finansieringen av rehabiliteringsarbete inom organisationen KRIS</title>
        <author>Narti, Ana Maria (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>finansieringen av rehabiliteringsarbete inom organisationen KRIS till justitieminister Thomas Bodström om finansieringen av rehabiliteringsarbete inom organisationen KRIS</title>
          <idno type="rdwebb">GQ10158</idno>
          <ref type="dokument_url_text">http://data.riksdagen.se/dokument/GQ10158/text</ref>
          <ref type="dokument_url_html">http://data.riksdagen.se/dokument/GQ10158</ref>
          <ref type="dokumentstatus_url_xml">http://data.riksdagen.se/dokumentstatus/GQ10158</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <persName>Ana Maria Narti</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-37ugi8gxtCK7uRF5VE2VbG" corresp="i-4SAiMdwrEthd2M8z2yjtkv">
          <date when="2003-02-03"/>
        </correspAction>
        <correspAction type="received" xml:id="i-SBj6F9AewTBoqjCBbCUCrR">
          <date when="2003-02-04"/>
        </correspAction>
        <correspAction type="answered" xml:id="i-2QVFGNg1hQ9Dqfy9yDjhVJ">
          <date when="2003-02-14"/>
        </correspAction>
        <correspAction type="received" xml:id="i-3LySbg9LPZYUFextUBpGMN" corresp="i-STyFs6Gu3boin31eFp1bNM">
          <date when="2003-02-04"/>
        </correspAction>
        <correspAction type="answered" xml:id="i-TKTST7AvqeC251FEMyWwwX" corresp="i-STyFs6Gu3boin31eFp1bNM">
          <date when="2003-02-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SQD7GVB8rUYJzYTNEw7amx">
            Interpellation 2002/03:158 av Ana Maria Narti (fp) till justitieminister
            Thomas Bodström om finansieringen av rehabiliteringsarbete inom
            organisationen KRIS
          </p>
        </div>
        <div type="ipqSubmissionInfo">
          <p xml:id="i-TAPECdRDygBzWf6ADhpZH4">
            den 3 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-ALa5RuGtv2RSEmy1bwbz6y">
            En av de mest positiva händelserna inom det brottsförebyggande
            arbetet de senaste fem åren är den snabba utvecklingen av organisationen
            KRIS @ Kriminellas Revansch i Samhället. Som bekant bildades denna
            organisation av före detta fångar som är aktivt engagerade i rehabiliteringen
            av människor som är eller varit straffade på grund av missbruk
            och brottslighet. Organisationen har hastigt växt över landet.
            Den expanderar nu i Danmark och Litauen.
          </p>
          <p xml:id="i-VCFa24g4sA7HWGTcj2dGTu">
            Att KRIS verksamhet är av stor betydelse är uppenbart. Det är
            inte enbart mötesplatser, nya och starka nätverk på vardagens
            olika yrkesområden och omedelbart socialt stöd som fångar och
            före detta fångar får genom organisationens ständigt pågående
            aktivitet. Det som här skapas är faktiskt helt nya metoder för
            rehabilitering @ vilket i sig innebär löften om drastisk minskning
            av återfall @ och följaktligen stora besparingar åt samhället.
          </p>
          <p xml:id="i-PRkmFX78LzvSh4LAToFGqV">
            Kostnaderna för missbruk och brottslighet uppgår till mycket
            stora belopp (en siffra som ofta nämns är 19 000 kr per individ
            och dygn). Varje rehabiliterad KRIS-medlem är en enorm vinst för
            oss alla.
          </p>
          <p xml:id="i-8fVuF5tgbidn6bB9Hk8pB8">
            Två nya insatser håller på att ta form i organisationens verksamhet.
            En helt ny modell för omhändertagande av unga i farozonen diskuteras.
            Detta är utan tvekan av stor betydelse. Unga människor i farozonen
            har svårt att känna förtroende och respekt för vuxna som vill
            vägleda dem ut ur deras varliga vardag. Men just före detta fångar
            kan etablera en fungerande kommunikation med denna grupp, på samma
            sätt som tidigare alkoholmissbrukare lätt blir ledare i rehabilitering
            av människor med alkoholberoende.
          </p>
          <p xml:id="i-EimNPhsrJC8QvbrMfWvtGf">
            En annan viktig insats som tar form inom KRIS är samarbetet med
            kriminalvården i Litauen. De positiva sociala och ekonomiska resultat
            som en sådan verksamhet kan få är svåra att nog uppskatta: Delvis
            bygger man upp mänskligare miljöer och arbetsmetoder i ett land
            som under lång tid präglats av fattigdom, totalitär brutalitet
            och godtycke, delvis motverkar man tendenserna till expansion
            till bland annat Sverige av internationell brottslighet med bas
            i före detta sovjetiska republiker.
          </p>
          <p xml:id="i-7aRUXmAXGVjTiVx652MEdd">
            KRIS får uppmärksamhet och beröm i medierna och i alla debatter
            om kriminalvården i och utanför Sverige. KRIS stöter ändå ständigt
            på svårigheter. Det största hindret för en framgångsrik utveckling
            består i den osäkra och underdimensionerade finansieringen av
            hela verksamheten. Liksom för alla ideella organisationer kommer
            den största delen av denna finansiering från bidrag beviljade
            av stat, landsting och kommuner. Utdelningen av dessa bidrag är
            alltid kopplad till en rätt komplicerad ansökningsprocedur, och
            den är begränsad till korta tidsperioder. Dessutom kommer informationen
            om beviljade bidrag sent inför en ny arbetsperiod.
          </p>
          <p xml:id="i-HFVrBM8d9efvcNkDbYzf5K">
            Detta omöjliggör en långsiktig planering och systematisk förbättring
            av arbetsmetoderna. För att kunna fungera med den energi och den
            långsiktiga systematik som rehabiliteringen av missbrukare och
            brottslingar kräver, behöver KRIS en finansiering som sträcker
            sig över längre tidsperioder än bara ett år i taget. Finansieringen
            måste också tillåta intensivt arbete @ och inte bestå av minimala
            belopp.
          </p>
          <p xml:id="i-RGVHNpPZJ3sj8vGpzZLHo9">
            Det är tydligt att nuvarande finansieringsform för KRIS inte
            motsvarar rehabiliteringens behov. En positiv vidareutveckling
            av denna värdefulla verksamhet inom det svenska civila samhället
            kräver en både säkrare och mer långvarig tilldelning av ekonomiska
            resurser @ liksom regler som inte bara godtar utan stimulerar
            verksamheten.
          </p>
          <p xml:id="i-3aGjc9kavDCZtPZ5a19gFa">
            Enligt min uppfattning kan inte detta åstadkommas inom det nuvarande
            bidragssystemet. Det bästa för KRIS och för det svenska samhället
            skulle vara att ersätta små och osäkra bidrag med avtal för något
            längre tid mellan stat, kommun och landsting samt organisationen.
            Sådana avtal kan täcka längre tidsperioder än ett år och de kan
            klart specificera villkoren för köp av högkvalitativa tjänster
            inom rehabiliteringen.
          </p>
          <p xml:id="i-Uk4hDL6nFBmPVdRYBHknwW">
            Den snabba och breda expansionen av KRIS verksamhet bidrar till
            minskningen av kriminalitet, men resulterar också i ett ökat behov
            av finansiella resurser. Redan innan avtal kan slutas behöver
            organisationen en bättre ekonomisk grund för sin pågående verksamhet.
            I Danmark beviljade regeringen 12 miljoner kronor till KRIS systerorganisation,
            i Sverige kämpar fortfarande de lokala föreningarna och riksorganisationen
            med ytterst begränsad och osäker ekonomi.
          </p>
        </div>
        <div type="ipQuestion">
          <p xml:id="i-P3UUKjkFobvpyCKgN4kuDu">
            Med bakgrund i det som ovan anförts vill jag fråga justitieministern:
            <list rend="unordered">
              <item>
                På vilket sätt avser ministern att verka för en förbättring av
                de ekonomiska förutsättningarna för KRIS brottsförebyggande verksamhet?
              </item>
              <item>
                Avser ministern att verka för bättre strukturerade stödformer,
                som till exempel långsiktiga avtal som stärker KRIS oberoende,
                för den värdefulla rehabilitering organisationen bedriver?
              </item>
              <item>
                Avser ministern att verka för att KRIS satsning i de nya demokratierna
                uppmärksammas i samtal med Utrikesdepartementets olika insatser
                för internationell utveckling?
              </item>
            </list>
          </p>
        </div>
      </div>
    </body>
  </text>
</TEI>
