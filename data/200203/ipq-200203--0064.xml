<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0064">
  <teiHeader>
    <fileDesc>
      <titleStmt>
        <title>finansiering av kollektivtrafik i glesbygd</title>
        <author>Svensson Smith, Karin (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>finansiering av kollektivtrafik i glesbygd till statsrådet Ulrica Messing om finansiering av kollektivtrafik i glesbygd</title>
          <idno type="rdwebb">GQ1064</idno>
          <ref type="dokument_url_text">http://data.riksdagen.se/dokument/GQ1064/text</ref>
          <ref type="dokument_url_html">http://data.riksdagen.se/dokument/GQ1064</ref>
          <ref type="dokumentstatus_url_xml">http://data.riksdagen.se/dokumentstatus/GQ1064</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <persName>Karin Svensson Smith</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-NKPm2oSbzSEqcG4XVdgr7S" corresp="i-5QNmudGpnjjRJCTYzakn9H">
          <date when="2002-11-25"/>
        </correspAction>
        <correspAction type="received" xml:id="i-JFwUyD8yyWNA1tPNgZcXQ7">
          <date when="2002-11-25"/>
        </correspAction>
        <correspAction type="received" xml:id="i-LDBf8fVS9q3tV2u357gwB8" corresp="i-L7Ay5GaFaMutWEX7utMv62">
          <date when="2002-11-26"/>
        </correspAction>
        <correspAction type="answered" xml:id="i-GUaVJRBUiTJuB3TpMsFjA8" corresp="i-L7Ay5GaFaMutWEX7utMv62">
          <date when="2002-12-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Ran9938Xmw1hhcXK6iVVb5">
            Interpellation 2002/03:64 av Karin Svensson Smith (v) till statsrådet
            Ulrica Messing om finansiering av kollektivtrafik i glesbygd
          </p>
        </div>
        <div type="ipqSubmissionInfo">
          <p xml:id="i-5hf9o4r3NRXY2mEFKpGpVo">
            den 25 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-735VQ6hKbMERvDGmo6bNHs">
            För cirka ett år sedan fattade riksdagen beslut om en plan för
            hur 364 miljarder kronor ska användas till infrastrukturinvesteringar
            under tidsperioden 2004@2015. Riksdagen ställde sig därmed bakom
            en proposition under beteckningen Infrastruktur för ett långsiktigt
            hållbart samhälle. Titeln är inte slumpvis vald utan kan ses som
            uttryck för insikten om att miljöbelastningen från transporterna
            är det största hindret för att utvecklingen ska bli ekologiskt
            hållbar. Inriktningen i propositionen är ett led i den i flera
            regeringsförklaringar uttalade strävan att Sverige ska vara ett
            föregångsland vad gäller ekologisk omställning.
          </p>
          <p xml:id="i-XMELsyF9vieAEj7434ssqx">
            Ytterligare ett färskt och epokgörande riksdagsbeslut var de
            etappmål och åtgärdsstrategier som sammantaget syftar till att
            de femton nationella miljömålen ska vara uppfyllda senast år 2020.
            När miljömålspropositionen presenterades angavs syftet vara att
            till nästa generationer lämna över ett samhälle där de avgörande
            miljöproblemen är lösta.
          </p>
          <p xml:id="i-9aqAaAHGKfwWa6c59rwdZD">
            Ett av de antagna etappmålen har följande lydelse: "Senast år
            2010 skall fysisk planering och samhällsbyggande grundas på program
            och strategier för hur ett varierat utbud av bostäder, arbetsplatser,
            service och kultur kan åstadkommas så att bilanvändningen kan
            minska och förutsättningarna för miljöanpassade och resurssnåla
            transporter förbättras."
          </p>
          <p xml:id="i-Djs2RDqJChVSc6H5WhMFC1">
            Det senaste årtiondet har det personliga ansvaret för att ställa
            om till miljöriktigt beteende betonats. Bra miljövalsmärkning
            av olika slag har blivit viktiga instrument i miljöarbetet. Få
            nya miljölagar har stiftats, tillsynen kring dem som finns är
            svag och sanktionerna för brott mot desamma är milda. Vad gäller
            ekonomiska styrmedel har förvisso grön skatteväxling införts.
            Men de positiva effekterna av den förtas många gånger av den totala
            konsumtionsökning som sänkta skatter och andra förändringar i
            den ekonomiska politiken har medfört.
          </p>
          <p xml:id="i-AJ3pqPht2B45Y78BeXH9YT">
            Vad kan en glesbygdsinvånare göra för att miljöanpassa sina transporter?
            Att ersätta vissa bilresor med gång, cykel eller spark där så
            är möjligt i hela Sverige med tanke på att andelen mycket korta
            bilresor är förvånansvärt hög. Av hälsoskäl är det dessutom mycket
            angeläget att så blir fallet. Men för längre resor måste det finnas
            fungerande kollektivtrafik om bilresorna ska kunna minska i antal
            och omfång. Det finns mycket berättigad kritik att rikta mot kollektivtrafiken
            i de större tätorterna, men situationen för glesbygden är mycket
            värre.
          </p>
          <p xml:id="i-F7w7qr3zJSQVcD2A2V82WH">
            Det är inte bara inom miljöområdet det finns radikala målsättningar
            som antagits av Sveriges riksdag. Mer avancerade mål än nollvision,
            det vill säga att inga personer ska dödas eller bli allvarligt
            skadade, går inte att formulera. En viktig förklaring till att
            de högtravande målsättningarna hittills har kommit på skam är
            den stora ökning av biltrafiken som skett de senaste åren. Trafiksäkerhet
            är ett område riksdagens trafikutskott uttalat sig kraftfullt
            om vid flera tillfällen.
          </p>
          <p xml:id="i-HLGp1EEsK7JoCLs1KFRGkF">
            Ur 1999/2000:TU5 kan följande citeras: "Enligt gällande planering,
            avseende perioden 1998@2007, skall Vägverket verka för att kollektivtrafikens
            andel skall öka från 9 % år 1997 till 16 % vid planperiodens slut,
            alltså med 0,7 procentenheter per år. Enligt vad Vägverket uppger
            har kollektivtrafikåtgärder i hög grad prioriterats i länsplanerna,
            vilket på sikt kan antas leda till ett ökat utbud av busstrafik.
            . Denna utveckling torde, som utskottet ser det, ha goda effekter
            även vad gäller när det gäller vägtrafiksäkerheten. I sammanhanget
            kan erinras om att utskottet i sitt trafiksäkerhetsbetänkande
            våren 1999 uttalade att regeringen borde överväga hur en ökad
            andel kollektivtrafik kan bidra till att öka trafiksäkerheten
            och därmed till förverkligande av nollvisionen."
          </p>
          <p xml:id="i-WoCP8dZnE9VDQrVNxNNStW">
            Jämställdhet och tillgänglighet utgör två av de transportpolitiska
            målen. Ett ökat utbud av kollektivtrafik är en förutsättning för
            att transportutveckling ska ske i riktning mot båda dessa mål.
            Bilinnehavet är större hos män än hos kvinnor. Kvinnor är i större
            utsträckning beroende av en fungerande kollektivtrafik för att
            få sina transportbehov tillgodosedda. Det nyinrättade jämställdhetsmålet
            innebär också att kvinnors värderingar i större utsträckning ska
            beaktas i transportpolitiken. Hittills genomförda undersökningar
            visar entydigt att kvinnor i allmänhet värderar en väl fungerande
            kollektivtrafik högre än män. Ska tillgängligheten för funktionshindrade,
            ungdomar eller dem som av andra skäl än ålder saknar körkort är
            en ökning av kollektivtrafiken den logiska följden.
          </p>
          <p xml:id="i-2uqymJ6CJyhFWvyyMwbKUE">
            I tidskriften Trafikforum (SLFT:s, Svenska Lokaltrafikföreningens
            tidskrift) 9/2002 används uttryck som "Glesbygdstrafiken hotas
            av amputation" och "Motorsågsmassaker hotar glesbygdstrafiken".
            Det som avses är att kostnadsökningar tvingar länstrafikbolagen
            att dra in trafik eller höja taxorna. Alternativet är ett större
            tillskott från kommunerna och landstingen. Den senare möjligheten
            är sannolikt redan ansträngd till det yttersta med tanke på vilka
            andra verksamheter kommunerna och landstingen har ansvar för.
          </p>
          <p xml:id="i-CNsieanftq2fhiCe2i7inN">
            Att höja taxorna för att klara verksamheten låter sig kanske
            göras i Skåne, Göteborg och Stockholm. Även en liten taxeökning
            leder till stora intäktsökningar. Samma metod är dock inte tillämplig
            för exempelvis Jämtland, Norrbotten eller Gotland. Befolkningen
            är för liten och de kostnader som ska täckas är för stora på grund
            av avstånden i nämnda län. Återstår att minska turerna och låta
            avlägsna befolkningsglesa delar av länet helt bli utan trafik.
            Då uppstår osökt frågan hur en sådan förändring står i överensstämmelse
            med ambitionen att minska den miljöbelastning och olycksrisk som
            kan hänföras till personbilstrafiken. Ska möjligheten att färdas
            miljövänligt och säkert bli ett privilegium för stadsborna?
          </p>
          <p xml:id="i-XWjEG5pNTzJs8o67CdaXRe">
            Det räcker inte med att sätta upp radikala miljömål och investeringar
            i hållbara transportslag för att ställa om till hållbar utveckling.
            Nya spår har inget egenvärde. Det måsta finnas tågtrafik på spåren
            och busstrafik på vägarna. Planer för att minska bilanvändningen
            lär ha svårt att bli fullföljda när kollektivtrafiken inte kan
            ombesörja invånarnas resor ens till och från arbetet.
          </p>
          <p xml:id="i-JkgDs8pAEHBhi2ENUKCfNC">
            Därför vill jag fråga statsrådet Ulrica Messing:
          </p>
          <p xml:id="i-NCLqwPwyuct39GqzzND9Wd">
            Vilka initiativ ämnar ministern ta för att inte kollektivtrafiken
            i de glesbefolkade länen ska försämras?
          </p>
        </div>
      </div>
    </body>
  </text>
</TEI>
