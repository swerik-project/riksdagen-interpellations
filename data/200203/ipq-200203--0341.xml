<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0341">
  <teiHeader>
    <fileDesc>
      <titleStmt>
        <title>trängselavgifter i Stockholms län</title>
        <author>Lundström, Nina (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>trängselavgifter i Stockholms län till statsrådet Ulrica Messing om trängselavgifter i Stockholms län</title>
          <idno type="rdwebb">GQ10341</idno>
          <ref type="dokument_url_text">http://data.riksdagen.se/dokument/GQ10341/text</ref>
          <ref type="dokument_url_html">http://data.riksdagen.se/dokument/GQ10341</ref>
          <ref type="dokumentstatus_url_xml">http://data.riksdagen.se/dokumentstatus/GQ10341</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <persName>Nina Lundström</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Ehvm5cLAkW8AiATKSeYP8D" corresp="i-D6V9ti7ETxin1WbJjDaShE">
          <date when="2003-05-09"/>
        </correspAction>
        <correspAction type="answered" xml:id="i-VRhRZoYN1vT73qPDEe3TYH">
          <date when="2003-05-20"/>
        </correspAction>
        <correspAction type="answered" xml:id="i-LpTu6Msu48wZRd8jmWHB8C">
          <date when="2003-05-20"/>
        </correspAction>
        <correspAction type="received" xml:id="i-8MXxkQVbYhTrrW1u1ufmAb" corresp="i-L7Ay5GaFaMutWEX7utMv62">
          <date when="2003-05-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-F4UQrWnUmG4TJP1ab5sCGx">
            Interpellation 2002/03:341 av Nina Lundström (fp) till statsrådet
            Ulrica Messing om trängselavgifter i Stockholms län
          </p>
        </div>
        <div type="ipqSubmissionInfo">
          <p xml:id="i-9Ftxz3EVCs8QofDAR6ermW">
            den 9 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GeJckV9kf9pj3uvLyJN7Ld">
            I Socialdemokraternas 121-punktsöverenskommelse med Vänsterpartiet
            och Miljöpartiet de gröna i början av oktober 2002 fastslogs att
            ett flerårigt fullskaligt försök med så kallade trängselavgifter
            ska möjliggöras och i praktiken införas i Stockholms stad. En
            motsvarande överenskommelse har också träffats mellan Socialdemokraterna,
            Vänsterpartiet och Miljöpartiet i Stockholms stad.
          </p>
          <p xml:id="i-TrdideFSAxzjwUeNiAMJZn">
            Sedan valet 2002 har debatten pågått om att Socialdemokraterna
            i Stockholms stad brutit sitt tydliga löfte till väljarna i valrörelsen
            att inte införa trängselavgifter under mandatperioden 2003@2006.
            Det yttersta ansvaret i frågan om trängselavgifter ska införas
            eller ej faller dock inte på Stockholms stad utan på landets regering.
            Orsaken är att införande av trängselavgifter förutsätter aktiv
            medverkan från statens sida på en rad punkter.
          </p>
          <p xml:id="i-2QqfnCdMUqQYtD8c8YgtXr">
            Lagarna måste ändras för att tillåta att avgifter tas ut på befintligt
            vägnät. Enligt vad som framkommit vid trafikutskottets utfrågning
            om sådana avgifter tyder också allt på att trängselavgifter måste
            ses som skatt. Det innebär att regeringen och riksdagen även i
            det avseendet bär huvudansvaret för beslut som måste träffas.
          </p>
          <p xml:id="i-XxPkSh3rZYKY3k6s6jmtJi">
            Frågan om trängselavgifter i Stockholm berör invånarna i länets
            övriga kommuner i samma utsträckning som invånarna i Stockholms
            stad. Stockholmsregionen är en sammanhållen arbets- och bostadsmarknad
            @ och ska så förbli. In- och utpendlingen är intensiv och tiotusentals
            länsbor rör sig dagligen in i Stockholms innerstad: vissa av nödtvång
            eftersom det inte finns några kringfartsleder, andra eftersom
            arbetsplatserna finns där, för att man handlar eller vill ta del
            av kultur- och nöjeslivet i Stockholm.
          </p>
          <p xml:id="i-U19EmsheGtP5w7Phmv3ewa">
            Viktiga delar av det statliga vägnätet går dessutom genom Stockholms
            innerstad, exempelvis delar av Europaväg 20 och länsväg 277. Dessa
            statliga vägar kommer därmed att avgiftsbeläggas som följd av
            en ansökan från en enskild kommun. Om trängselavgifter dessutom
            införs på Essingeleden (E 4/20), något som vissa partier verkar
            för, skulle den viktigaste förbindelsen i nord-sydlig riktning
            genom Stockholms län snöras av med avgiftsstationer.
          </p>
          <p xml:id="i-UmRRhsK7Gij5EHEvcdGb9z">
            För invånarna i exempelvis Sundbyberg skulle effekterna av trängselavgifter
            bli mycket påtagliga. Sundbyberg byter befolkning varje dag @
            antalet in- och utpendlare är mycket högt. Staden riskerar att
            utvecklas till en betydande infartsparkering.
          </p>
          <p xml:id="i-Hfe3GAGGG8dR1sH8N9VxzP">
            Genom att investeringar i kollektivtrafik och vägar inte kommer
            tillstånd kommer belastningen att öka med stora utmaningar för
            kollektivtrafiken. Ett antal omstigningar sker redan i dag mellan
            olika former av kollektivtrafik och belastningen under rusningstid
            är hög i tåg och på perronger.
          </p>
          <p xml:id="i-SHu19vDTVCLRjDLsL7RaSx">
            Det är oacceptabelt att en trafikpolitisk fråga av central betydelse
            för hela Stockholmsregionen avgörs genom en ensidig uppgörelse
            mellan staten och en enskild kommun i länet.
          </p>
          <p xml:id="i-LrdK77Fh13Gn1UnEHmmFUL">
            Det står förvisso enskilda kommuner fritt att ansöka hos regeringen
            om att åstadkomma avgörande förändringar av länets trafikstruktur
            efter de ambitioner som finns hos den politiska ledningen i kommunen
            i fråga. Regeringen kan däremot aldrig abdikera från sitt ansvar
            att göra en bedömning av om en sådan ansökan har en tillräcklig
            förankring i regionen. Någon sådan förankring existerar inte,
            tvärtom har ett antal kommunledningar protesterat över det sätt
            som länets övriga kommuner har åsidosatts i beredningsprocessen.
            För att om möjligt göra sin röst hörd har flera kommuner också
            fattat beslut om att genomföra rådgivande folkomröstningar om
            trängselavgifter.
          </p>
        </div>
        <div type="ipQuestion">
          <p xml:id="i-D3wz7zmMfRT53rStH3UAVv">
            Med anledning av detta vill jag fråga statsrådet:
            <list rend="unordered">
              <item>
                1. Avser statsrådet att vidta åtgärder så att trängselavgifter
                införs i Stockholmsregionens centrala delar trots att detta i
                så fall sker med anledning av en ansökan från en enda kommun?
              </item>
              <item>
                2. På vilket sätt avser statsrådet att i beredningen av frågan
                beakta utslaget i de rådgivande folkomröstningar som kommer att
                hållas i olika kommuner i Stockholms län?
              </item>
            </list>
          </p>
        </div>
      </div>
    </body>
  </text>
</TEI>
