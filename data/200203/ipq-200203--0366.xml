<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0366">
  <teiHeader>
    <fileDesc>
      <titleStmt>
        <title>alkoholkonsumtionen</title>
        <author>Pålsson, Chatrine (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>alkoholkonsumtionen till statsrådet Morgan Johansson om alkoholkonsumtionen</title>
          <idno type="rdwebb">GQ10366</idno>
          <ref type="dokument_url_text">http://data.riksdagen.se/dokument/GQ10366/text</ref>
          <ref type="dokument_url_html">http://data.riksdagen.se/dokument/GQ10366</ref>
          <ref type="dokumentstatus_url_xml">http://data.riksdagen.se/dokumentstatus/GQ10366</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <persName>Chatrine Pålsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-N9LJRSGMsCaVu6zkHbrjuX" corresp="i-WJM6edqhGfBK1ijhNxfgoj">
          <date when="2003-05-12"/>
        </correspAction>
        <correspAction type="answered" xml:id="i-82iCH5oZr6VueqrtKFHVdo">
          <date when="2003-05-27"/>
        </correspAction>
        <correspAction type="received" xml:id="i-8R6o1MSTGiTMq75yD9pXDs" corresp="i-UPW2cbGnTUbMZaKTrot5Bh">
          <date when="2003-05-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QPjEavmAhZTjAUgNqCjFfy">
            Interpellation 2002/03:366 av Chatrine Pålsson (kd) till statsrådet
            Morgan Johansson om alkoholkonsumtionen
          </p>
        </div>
        <div type="ipqSubmissionInfo">
          <p xml:id="i-W696N8W7Yn2EmfpWCZiH4i">
            den 12 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CuioYi1CyodcDDZi43x69n">
            Den svenska alkoholpolitiken har präglats av restriktivitet och
            försiktighet. Stat, landsting och kommuner har tagit ett ansvar
            för att hålla nere alkoholkonsumtionen. Detta ansvarstagande har
            historiskt haft stor betydelse för Sveriges sociala välfärd och
            folkhälsa.
          </p>
          <p xml:id="i-X98aoayF5RTg1rDEWQ2h36">
            Men en dyster och oroande utveckling har skett under senare tid.
            Svenskarnas alkoholkonsumtion har under de senaste tio åren ökat
            med ca 10 % och motsvarar i dag den höga konsumtion vi hade för
            100 år sedan. Det syns inga tecken på att ökningstakten skulle
            avta. Ökningen avspeglas även i ungdomars alkoholvanor. Den samlade
            bedömningen av grundskolelevers alkoholvanor är att den under
            den senaste tioårsperioden ökat i omfattning. Pojkars beräknade
            totalkonsumtion är till exempel nu i nivå med den som gällde under
            slutet av 1970-talet.
          </p>
          <p xml:id="i-FGnTuqsKevN4s7LGxxkr2E">
            Den ökande totalkonsumtionen kommer sannolikt snart synas i statistiken
            som ökade alkoholskador såväl bland vuxna som ungdomar.
          </p>
          <p xml:id="i-EL8DT4wdLMSHEbSVvAZGgw">
            Vad beror den här utvecklingen på? Många bedömare pekar på att
            samhällets så kallade signalsystem under senare år gått i alkoholpositiv
            anda. Det senaste exemplet är att riksdagen, efter Marknadsdomstolens
            dom, tvingats öppna för tidningsreklam för alkoholdrycker svagare
            än 15 volymprocent. Ytterligare några samverkande faktorer kan
            nämnas: Priserna på alkohol har sjunkit på senare år. Antalet
            restauranger med serveringstillstånd har ökat markant, liksom
            möjligheterna till öppethållande nattetid. Informationen till
            skolungdomar via den så kallade ANT-utbildningen har försämrats.
            Slutligen har de ökade införselkvoterna från EU-länderna förmodligen
            haft stor betydelse.
          </p>
          <p xml:id="i-Uc3cPpy8vD7mBH8r5HBhR6">
            Svartspriten, det vill säga hembränt och alkohol som smugglats
            in i landet, utgör ett allvarligt hot @ inte minst med tanke på
            att tillgängligheten ökar för barn och ungdomar. Samtidigt är
            det allvarligt att ingen med säkerhet vet vad dryckerna egentligen
            innehåller och hur de påverkar kroppen och individens beteende.
            Därför är det också oftast svårt att behandla personer som förgiftats.
          </p>
          <p xml:id="i-5VyhDuGzF5xwPpxenrMZ3U">
            En svårbedömd, men grundläggande, faktor är också att vuxna har
            allt mindre tid med barnen. Mer tid för barnen har en rad positiva
            följdverkningar för barnet. Vuxna behöver stöd så att de kan vara
            närvarande och delaktiga i de ungas liv. Det är oerhört viktigt
            att familjens betydelse för barnets utveckling i större utsträckning
            tas i beaktande när man diskuterar förebyggande arbete inom alkoholpolitiken.
          </p>
          <p xml:id="i-SJ3zpWPSia9PSxLrSassKy">
            Nu behöver insatserna för att minska totalkonsumtionen av alkohol
            intensifieras och förändras. För trots regeringens handlingsplan
            och alkoholkommitté samt andra folkhälsoinsatser finns inga tecken
            på att missbruket kommer minska. Även kommuner och landsting försöker
            genom lokala och regionala åtgärder minska alkoholens skadeverkningar.
          </p>
          <p xml:id="i-A6z7Rnw4uNiQXDnK3k8zFP">
            Det är hög tid att samlas kring en offensiv alkoholpolitik för
            framtiden. Problemen och utmaningarna är komplexa och kräver ett
            brett angreppssätt inom olika samhällsområden. Det måste därför
            tas ett helhetsgrepp på problemet med det ökande alkoholmissbruket.
            Ett förslag vore därför att inrätta en parlamentarisk samrådsgrupp.
            Gemensamt över partigränserna, med de politiska partier som står
            bakom en restriktiv alkoholpolitik, ökar vi möjligheterna att
            minska alkoholkonsumtionen.
          </p>
          <p xml:id="i-CKHgpayeauftLCE8eq59Je">
            Jag vill därför fråga statsrådet:
          </p>
          <p xml:id="i-9WEVBLJszNrsTgm2QKsNrW">
            Vilka åtgärder avser statsrådet att vidta för att motverka samhällets
            alkoholpositiva signaler till ungdomar?
          </p>
          <p xml:id="i-FtrSyEVz7JZEb1McHDbw3x">
            Avser statsrådet att vidta åtgärder för att komma åt den ökande
            alkoholkonsumtionen bland unga?
          </p>
          <p xml:id="i-VTqQymkbJCUc6Ppx7TS1x6">
            Avser statsrådet att föreslå en parlamentarisk samrådsgrupp för
            att få en offensivare alkoholpolitik för framtiden?
          </p>
        </div>
      </div>
    </body>
  </text>
</TEI>
