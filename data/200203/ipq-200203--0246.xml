<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0246">
  <teiHeader>
    <fileDesc>
      <titleStmt>
        <title>riskkapitalförsörjningen för små företag</title>
        <author>Hansson, Agne (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>riskkapitalförsörjningen för små företag till näringsminister Leif Pagrotsky om riskkapitalförsörjningen för små företag</title>
          <idno type="rdwebb">GQ10246</idno>
          <ref type="dokument_url_text">http://data.riksdagen.se/dokument/GQ10246/text</ref>
          <ref type="dokument_url_html">http://data.riksdagen.se/dokument/GQ10246</ref>
          <ref type="dokumentstatus_url_xml">http://data.riksdagen.se/dokumentstatus/GQ10246</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2ggBvfkHRn3s8FvFEPLxjs</idno>
            <persName>Agne Hansson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7BSauvgJiAQ7VotutXoRKG" corresp="i-2ggBvfkHRn3s8FvFEPLxjs">
          <date when="2003-03-20"/>
        </correspAction>
        <correspAction type="received" xml:id="i-5psyUr6nhu3QJqpn5hbi1S" corresp="i-V19ff9MeDZhTGpv5xEprbu">
          <date when="2003-03-20"/>
        </correspAction>
        <correspAction type="answered" xml:id="i-5rpbJcij9DYWNvPGP1Y1aU" corresp="i-V19ff9MeDZhTGpv5xEprbu">
          <date when="2003-04-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DWKF78srooKGkdAHrXuiMz">
            Interpellation 2002/03:246 av Agne Hansson (c) till näringsminister
            Leif Pagrotsky om riskkapitalförsörjningen för små företag
          </p>
        </div>
        <div type="ipqSubmissionInfo">
          <p xml:id="i-6hAALj9cWWuAgQC4LzziBS">
            den 20 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WaqSKs4VR5Vhxd88KQmaCF">
            Lokala kreditgarantiföreningar är ett framgångsrikt sätt att
            underlätta riskkapitalbildningen för främst små företag. Med hjälp
            av kreditgarantiföreningen kan företagare hjälpa varandra i riskkapitalbildningen
            för investeringar till en relativt låg kostnad i förhållande till
            svårigheten att få krediter för utvecklingsinsatser eller investeringar
            hos andra kreditinstitut. Kreditgarantiföreningen i Norra Småland
            har varit pionjärer på området som nu har fått en vidare spridning
            och är en omvittnat bra modell. Men utbyggnaden och verksamheten
            håller på att gå i stå i avvaktan på en rad myndighets- och regeringsbeslut
            som krävs för att verksamheten ska få bred spridning.
          </p>
          <p xml:id="i-WD9TrA5V7X89UFcwxeG3Vk">
            Formellt etablerades kreditgaraniföreningsmodellen genom riksdagsbeslutet
            i anledning av den regionalpolitiska propositionen i december
            2001. Riksdagen avsatte då i full enighet 3 miljoner kronor till
            informationsinsatser för främjande av framväxten av kreditgarantiföreningar
            i Sverige. Beslutet saknade dock medelsanvisande mottagare. I
            mars 2002 bildade sålunda KGF-föreningen i Norra Småland tillsammans
            med ytterligare två då nybildade lokalföreningar Sveriges Kreditgarantiförening.
            Sveriges KGF är därmed den verkställande och sammanhållande organisationen
            för kreditgarantiföreningarna. Senare under våren ansökte Sveriges
            KGF om de av riksdagen avsatta 3 miljonerna för informationsinsatser
            och bildande av nya kreditgarantiföreningar. I juni 2002 beslutade
            regeringen att av de avsatta 3 miljonerna bevilja Sveriges KGF
            0,5 miljoner för att "främja tillkomsten av kreditgarantiföreningar
            i Sverige". I beslutet låg också uppdraget till Sveriges KGF att
            under 2002 påbörja informationsarbetet och till Näringsdepartementet
            inkomma med en plan för aktiviteterna under 2003@2004.
          </p>
          <p xml:id="i-M2C6oGWrW2zw1GAWNg8vb4">
            Sveriges KGF har därefter startat ett omfattande arbete med att
            bilda nya kreditgarantiföreningar. I december 2002 bildades KGF
            i Värmland. Konkreta projekt har startats i Kronobergs och Blekinge
            län. Föreningar i Gävleborg och Jämtland är under uppstart. Dessutom
            finns ett antal kontakter upparbetade som beräknas bli föreningsbildningar
            snarast. De utbetalade medlen om 0,5 miljoner av de anvisade 3
            är nu förbrukade. De har av Sverigeföreningen använts till startande
            av de lokala föreningarna som i sin tur har kopplat in möjlighet
            till EU-finansiering i projekten.
          </p>
          <p xml:id="i-6ZTYDqbHTyvy7Nobx9qs7H">
            Den 15 november lämnade Sveriges KGF in vid utanordningsbeslutet
            anmodade redovisning av gjorda insatser och en verksamhetsplan
            för åren 2003@2004 till Näringsdepartementet. Sedan dess har ytterligare
            ett antal kompletteringar och förtydliganden lämnats in beträffande
            verksamheten under 2002. Till dags dato nära fyra månader efter
            inleveransen har ännu inte någon form av besked lämnats från Näringsdepartementet
            om verksamhetens fortsättning.
          </p>
        </div>
        <div type="ipQuestion">
          <p xml:id="i-W43fgAXTMWf2TzrN2vToXY">
            Parallellt med detta inlämnade Sveriges KGF den 22 augusti 2002
            en ansökan för sin garantiverksamhet till Finansinspektionen för
            att få verksamheten tryggad i banklagstiftningen. Hittills har
            Finansinspektionen beslutat att föreningarna är tillståndspliktiga
            men i övrigt ligger fortfarande Finansinspektionen på ärendet.
            En för tillväxten och företagandets riskkapitalförsörjning viktig
            verksamhet håller nu på att äventyras genom en rad myndighetshinder.
            <list rend="unordered">
              <item>
                Den långsamma hanteringen hos Finansinspektionen gör att inga
                garantier kan ges av de nybildade föreningarna.
              </item>
              <item>
                Bristande besked från Näringsdepartementet innebär att Sveriges
                KGF fortfarande svävar i ovisshet om de har något informationsuppdrag
                för 2003 och 2004 och finansiering för detta.
              </item>
              <item>
                Föreningens ekonomi är därmed hotad.
              </item>
            </list>
          </p>
          <p xml:id="i-TuvLmUVdiw6B1b6kXT8G8u">
            Den framgångsrika aktiva verksamhet som Sveriges KGF har genomfört
            har också resulterat i deltagande i ett internationellt nätverk
            med liknande verksamhet i 17 länder. Ambitionen är att bli medlem
            i Europeiska samarbetsorganisationen AECM. Men föreningen har
            inga möjligheter att bli det innan klara besked har getts på alla
            de utestående frågorna.
          </p>
        </div>
        <div type="ipQuestion">
          <p xml:id="i-PFtDABEwCH8kytk1362cXR">
            Med anledning av vad som ovan relaterats vill jag fråga näringsministern
            följande:
            <list rend="ordered">
              <item>
                Vilka åtgärder är näringsministern beredd att vidtaga för att
                Sveriges Kreditgarantiförening ska få fortsatt informationsuppdrag
                för åren 2003 och 2004?
              </item>
              <item>
                Vilka åtgärder är näringsministern beredd att vidtaga för att
                tillräckliga resurser ska finnas för Sveriges KGF att fortsätta
                sin viktiga verksamhet?
              </item>
              <item>
                Vilka åtgärder i övrigt är näringsministern beredd att vidtaga
                för att ge kreditgarantiföreningsverksamheten möjlighet att medverka
                i företagens riskkapitalbildning?
              </item>
            </list>
          </p>
        </div>
      </div>
    </body>
  </text>
</TEI>
