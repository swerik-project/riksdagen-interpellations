<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0145">
  <teiHeader>
    <fileDesc>
      <titleStmt>
        <title>brist på personal i förskolan</title>
        <author>Tjernberg, Gunilla (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>brist på personal i förskolan till statsrådet Lena Hallengren om brist på personal i förskolan</title>
          <idno type="rdwebb">GQ10145</idno>
          <ref type="dokument_url_text">http://data.riksdagen.se/dokument/GQ10145/text</ref>
          <ref type="dokument_url_html">http://data.riksdagen.se/dokument/GQ10145</ref>
          <ref type="dokumentstatus_url_xml">http://data.riksdagen.se/dokumentstatus/GQ10145</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4htYS85JpBwxyYZ32aVtBc</idno>
            <persName>Gunilla Tjernberg</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4Q6xuCsLew3Vg9EPM2zkPz" corresp="i-4htYS85JpBwxyYZ32aVtBc">
          <date when="2003-01-29"/>
        </correspAction>
        <correspAction type="received" xml:id="i-Jwoe6sqQTZg1oXBPRZ55eJ" corresp="i-HxcQkHC9fDSzkJWgvdhDEF">
          <date when="2003-01-29"/>
        </correspAction>
        <correspAction type="answered" xml:id="i-HDLbtnGZoAgqKdyjBmfXzW" corresp="i-HxcQkHC9fDSzkJWgvdhDEF">
          <date when="2003-02-11"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-C4WgKJRSqeUgS5HU17T5eZ">
            Interpellation 2002/03:145 av Gunilla Tjernberg (kd) till statsrådet
            Lena Hallengren om brist på personal i förskolan
          </p>
        </div>
        <div type="ipqSubmissionInfo">
          <p xml:id="i-7Uo12SiNjsc7KFsxAvSJYK">
            den 29 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3SifPZh5XiyymHMH1Y5vXh">
            Kvaliteten i förskolan var en av de frågor som debatterades mycket
            under valrörelsen. De flesta partier lovade förbättringar. Socialdemokraterna
            lovade 6 000 nyanställningar i förskolan. I budgetpropositionen
            för 2003 finns emellertid inte en krona avsatt för den satsningen.
            Samtidigt sjösattes den allmänna avgiftsfria förskolan för fyra-
            och femåringar den 1 januari 2003 till en kostnad av 1 200 000
            000 kronor. Regeringen har alltså råd att sänka avgifterna, men
            inte råd att höja kvaliteten i den svenska förskolan.
          </p>
          <p xml:id="i-91U3dZarkFMNP33JHE9mtQ">
            Pengarna till mer personal kommer "successivt i den takt ekonomin
            tillåter". Det låter inte som en högt prioriterad satsning för
            regeringen. Men även om satsningen blir av kvarstår problemet
            att det saknas behöriga sökande till de tjänster som annonseras
            ut. Många kommuner vittnar om att det är svårt för att inte säga
            hopplöst att hitta utbildad personal som vill jobba i förskoleverksamheten.
          </p>
          <p xml:id="i-29435EPvrna5BLY5p1qQPi">
            En stor yrkesgrupp i förskolan är förskolelärare. Enligt statistik
            från Skolverket är rekryteringsbehovet av förskolelärare till
            förskola, förskoleklass och fritidshem 16 000 tjänster 2001@2005.
            I de siffrorna ingår ingen höjd personaltäthet, utan det handlar
            om att bibehålla dagens personalantal. Till förskolan beräknas
            det behövas 12 600 förskolelärare. Till detta rekryteringsbehov
            ska alltså regeringens personalförstärkning på 6 000 tjänster
            läggas.
          </p>
          <p xml:id="i-HrHRBLYLPa1y3UjoTNmUbE">
            Det utexamineras inte i närheten av så många förskolelärare som
            krävs. Skolverket konstaterar att "det kan bli mycket svårt att
            genom rekrytering av nyutbildade lärare klara den personalförstärkning
            som regeringen avsatt pengar till" (Skolverket Dnr 74-2002:2152
            s. 2). Att öka andelen högskoleutbildad personal i förskolan genom
            nyexaminering kallas för "närmast omöjligt". Så skriver alltså
            den statliga sektorsmyndigheten på området.
          </p>
          <p xml:id="i-JXwMezybh3ZN4nTpXohBKt">
            Högskoleutbildning är inte ett kommunalt utan ett statligt ansvar.
            Konsekvensen av maxtaxan och vidhängande regelförändringar är
            att söktrycket på förskoleverksamheten blivit allt större. Därför
            borde regeringen tagit ansvar för att fler förskolelärare hade
            utbildats. Så har inte skett, i stället har antalet förskollärare
            som utexamineras mer än halverats på tio år, från 4 268 år 1993/94
            till 1 804 år 2001/02. Det finns oroväckande indikationer på att
            allt färre väljer förskollärarinriktningen i den nya lärarutbildningen,
            vilket innebär att någon större positiv vändning inte är att vänta
            de närmaste åren.
          </p>
          <p xml:id="i-2uQcfARDBWkiDRfCCVcLqx">
            Givetvis är rekryteringen av personal till förskolan i grunden
            huvudmännens ansvar. Men problemet är så omfattande och orsakade
            av förändrade nationella regler varför jag uppfattar det som en
            nationell angelägenhet. Regeringen gick till val med löfte om
            personalförstärkningar. Nu är frågan hur löftet ska infrias i
            verkligheten.
          </p>
          <p xml:id="i-X4uB9Tw4expxJuooaJnydu">
            Jag vill fråga statsrådet följande:
          </p>
          <p xml:id="i-LpckfRWuHUPtcZzmBvB3Ho">
            Vad avser statsrådet att göra för att möjliggöra rekryteringen
            av utbildad personal till förskola, fritidshem och förskoleklass?
          </p>
        </div>
      </div>
    </body>
  </text>
</TEI>
