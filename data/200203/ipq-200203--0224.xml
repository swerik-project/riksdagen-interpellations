<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0224">
  <teiHeader>
    <fileDesc>
      <titleStmt>
        <title>gemensamma operationer och tolkningen av Ottawakonventionen</title>
        <author>Ångström, Lars (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>gemensamma operationer och tolkningen av Ottawakonventionen till utrikesminister Anna Lindh om gemensamma operationer och tolkningen av Ottawakonventionen</title>
          <idno type="rdwebb">GQ10224</idno>
          <ref type="dokument_url_text">http://data.riksdagen.se/dokument/GQ10224/text</ref>
          <ref type="dokument_url_html">http://data.riksdagen.se/dokument/GQ10224</ref>
          <ref type="dokumentstatus_url_xml">http://data.riksdagen.se/dokumentstatus/GQ10224</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RYmzRLEx8QvF7KzEiVDL2U</idno>
            <persName>Lars Ångström</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-QDBgptWWJTe1aa6sDTQ1iZ" corresp="i-RYmzRLEx8QvF7KzEiVDL2U">
          <date when="2003-03-10"/>
        </correspAction>
        <correspAction type="answered" xml:id="i-L1EKr2Vivz6cdTPb1de3dA">
          <date when="2003-03-25"/>
        </correspAction>
        <correspAction type="received" xml:id="i-WGWec8EJ3JxwAUByr6gPQv" corresp="i-S7LcGmD5NuSMrFDW8LBeJ1">
          <date when="2003-03-11"/>
        </correspAction>
        <correspAction type="answered" xml:id="i-BP7udbVye6kBoMQpQ36met" corresp="i-S7LcGmD5NuSMrFDW8LBeJ1">
          <date when="2003-03-25"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FZXyd3oqHanKNR5seKnPtM">
            Interpellation 2002/03:224 av Lars Ångström (mp) till utrikesminister
            Anna Lindh om gemensamma operationer och tolkningen av Ottawakonventionen
          </p>
        </div>
        <div type="ipqSubmissionInfo">
          <p xml:id="i-DxUE8iKmTzrsS5NiF3tU4X">
            den 10 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8m1thJMeBCyrjWDByFKXm1">
            Svenskt samarbete med "minstater"
          </p>
          <p xml:id="i-RwpDqtXc9GN13Gv8yofPFE">
            Ottawakonventionen förbjuder parterna till konventionen att använda,
            utveckla, tillverka, på annat sätt förvärva, lagra, bibehålla
            eller till någon direkt eller indirekt överföra antipersonella
            minor. Konventionen förbjuder också parterna att "hjälpa, uppmuntra
            eller på något sätt förmå någon att inlåta sig på verksamhet som
            är förbjuden enligt denna konvention".
          </p>
          <p xml:id="i-57U99ppuFvQvquwk7wiH2F">
            En ouppklarad fråga vad gäller tolkningen av Ottawakonventionen
            handlar om deltagande i gemensamma militära operationer och betydelsen
            av "hjälpa". Organisationer som till exempel den internationella
            kampanjen mot landminor (ICBL) och Human Rights Watch samt flera
            länder som är parter till Ottawakonventionen har deklarerat att
            de anser att konventionen förbjuder deltagande i en gemensam militär
            operation med en icke-part som använder antipersonella minor.
          </p>
          <p xml:id="i-XV2gBcbM8VuiT5sGoSAjhU">
            Utrikesminister Anna Lindh har i en tidigare fråga från mig sagt
            att "vårt deltagande i en gemensam militär operation där någon
            av de deltagande staterna använder antipersonella minor skulle
            kunna anses strida mot konventionens anda om vi inte på alla sätt
            motverkade användandet av antipersonella minor".
          </p>
          <p xml:id="i-4ScCApVF4XyGTMPNb8GDA7">
            Enligt min åsikt, som jag delar med ICBL, HRW, samt med flera
            andra länders regeringar, skulle ett svenskt deltagande i en gemensam
            militär operation där någon av de deltagande staterna använder
            antipersonella minor strida mot Ottawakonventionen, inte bara
            mot dess "anda", detta oavsett om Sverige "på alla sätt motverkade
            användandet av antipersonella minor" eller ej. Jag anser därför
            att regeringen otvetydigt ska deklarera att Sverige inte under
            några omständigheter kommer att delta i en gemensam operation
            med någon stat som planerar för, tränar med eller använder antipersonella
            minor.
          </p>
          <p xml:id="i-8khgheW7DPPirMtqdD7Ypi">
            Svenska stridsvagnsminor
          </p>
          <p xml:id="i-4SHdXnwERKvDzQ1RaRAGCk">
            Fordonsminor som är försedda med röjningsskydd eller känsliga
            tändningar som detonerar av en persons oavsiktliga handling fungerar
            som antipersonella minor och är därför förbjudna under Ottawakonventionen.
            Det är dock oklart vilka fordonsminor som faller inom denna kategori.
          </p>
          <p xml:id="i-VTgm2crhy9DbE3U8WwzL8e">
            För att ytterligare skapa klarhet i vilka typer av fordonsminor
            med röjningsskydd eller känsliga tändningar som är förbjudna har
            alla parter till Ottawakonventionen uppmanats av konventionens
            standing committees att göra en inventering av sina förråd av
            fordonsminor med röjningsskydd och att identifiera problematiska
            minor för avrapportering till avtalets parter.
          </p>
          <p xml:id="i-XmmWjGic7qDwCZbHzcQoZ4">
            Anna Lindh har som svar på en tidigare fråga i riksdagen sagt
            att "regeringen anser att de stridsvagnsminor med röjningsskydd
            som innehas av Sverige är förenliga med Ottawakonventionen. Regeringen
            avser därför inte att göra en ytterligare inventering av fordons-
            och stridsvagnsminor med röjningsskydd."
          </p>
          <p xml:id="i-Amqj4vRKhEt4GRcMGbBwxv">
            För att följa uppmaningen från Ottawakonventionens standing committees
            bör regeringen nu redogöra för konventionens parter hur Sverige
            kom fram till slutsatsen att Sveriges stridsvagnsminor med röjningsskydd
            är förenliga med Ottawakonventionen. Regeringen bör bland annat
            redogöra för hur minorna testades samt vilka kriterier som användes
            för att avgöra om minorna var tillåtna under konventionen eller
            ej. Denna rapportering till parterna kan Sverige antingen göra
            vid möten med de så kallade standing committees eller i den så
            kallade artikel-7-rapporten om Ottawakonventionen som regeringen
            är skyldig att lämna in till FN i slutet av april varje år.
          </p>
          <p xml:id="i-HvqhpV51seVnh2fbWKHVk9">
            Förbud mot transport av minor
          </p>
          <p xml:id="i-WYbufsWDpWpEf22fFAKrFy">
            Ottawakonventionen förbjuder parterna till konventionen att använda,
            utveckla, tillverka, på annat sätt förvärva, lagra, bibehålla
            eller "till någon direkt eller indirekt överföra antipersonella
            minor". Konventionen förbjuder också parterna att "hjälpa, uppmuntra
            eller på något sätt förmå någon att inlåta sig på verksamhet som
            är förbjuden enligt denna konvention".
          </p>
          <p xml:id="i-LU29pbjF3mnwr3mQveuLAs">
            Ända sedan Ottawakonventionen trädde i kraft den 1 mars 1999
            har stater som inte är parter till konventionen överfört minor
            som är lagrade i länder som är parter till konventionen samt flyttat
            dem över territorium som tillhör stater som är parter till konventionen
            för möjlig användning i väpnad konflikt.
          </p>
          <p xml:id="i-9pCVAoTh5jMG14WXqiYLR2">
            Det är oklart hur Ottawakonventionen ska tolkas i fråga om förbudet
            att överföra minor och förbudet att hjälpa eller uppmuntra någon
            att inlåta sig på verksamhet som är förbjuden under konventionen.
            Flera länder som är parter till konventionen har deklarerat att
            de inte skulle tillåta ett land som inte är part till konventionen
            att överföra antipersonella minor över det egna territoriet eftersom
            de anser att detta är förbjudet enligt Ottawakonventionen.
          </p>
          <p xml:id="i-PU7pgSuQPzVtuh1wf1CmLa">
            Olagliga minor
          </p>
          <p xml:id="i-LUvCZ1bbLSemY3YGPtYiN5">
            Enligt Ottawakonventionen ska parterna förstöra samtliga lagrade
            antipersonella minor senast fyra år efter att konventionen trätt
            i kraft för landet. Sverige avslutade förstöringen av sina antipersonella
            minor i december 2001. Enligt Ottawakonventionen är det dock tillåtet
            att behålla antipersonella minor för utbildning, forskning och
            utveckling av minröjningskapacitet. Antalet ska dock inte vara
            högre än vad som är absolut nödvändigt för ändamålet i fråga.
          </p>
          <p xml:id="i-XgyeuGuSRTCPExxpWDx35n">
            I Ottawakonventionens obligatoriska artikel-7-rapport som Sverige
            lämnade in den 25 april 2002 står att Sverige totalt behåller
            13 948 antipersonella minor som i enlighet med konventionens artikel
            3 ska användas till utbildning, forskning och utveckling av minröjningskapacitet.
          </p>
          <p xml:id="i-6PNvkK7Nc91UmuKBpKAjvH">
            Av de 13 948 minorna är 9 948 minor i förvar hos Försvarsmakten.
            I artikel-7-rapporten redogörs för hur försvaret planerar att
            använda respektive förstöra dessa minor i utbildning och test
            under de kommande tio åren.
          </p>
          <p xml:id="i-53gaJHL1SHFArFJbZpEyaW">
            Av de 13 948 antipersonella minorna finns också 4 000 minor i
            förvar hos Bofors Defence. I Sveriges artikel-7-rapport står att
            dessa 4 000 minor ska användas till utveckling av minröjningsutrustning.
            I rapporten redogörs dock inte närmare för hur Bofors planerar
            att använda och förstöra dessa minor.
          </p>
          <p xml:id="i-WeAS4GZBpmnAAv5drD9L7J">
            Det har nu kommit till min kännedom att Bofors i december 2002
            beslutade att helt lägga ned verksamheten kring företagets minröjningsmaskin
            Mine-Guzzler. Bofors anser sig inte kunna fortsätta att arbeta
            med projektet eftersom det innebär en förlust för företaget, och
            har därför beslutat att lägga ned all verksamhet kring Mine-Guzzler.
          </p>
          <p xml:id="i-QnUp1P9SykMZbkFG12quU3">
            Med tanke på att Mine-Guzzler var Bofors i särklass största projekt
            vad gäller minröjningsutrustning kan det nu när projektet är nedlagt
            omöjligt finnas anledning för Bofors att behålla 4 000 minor.
            Det tycks orimligt att Bofors skulle behöva 4 000 minor för de
            mindre projekt kring minröjningsutrustning som företaget eventuellt
            har kvar.
          </p>
          <p xml:id="i-9wYajkWwtsgFH2A83SLYcT">
            Sverige, vilket inkluderar Bofors, får enligt Ottawakonventionen
            endast behålla det antal minor som är absolut nödvändigt för utbildning
            eller utveckling och test av minröjningsutrustning. Det är därför
            viktigt att regeringen kräver att Bofors specificerar hur många
            minor som krävs för företagets utveckling och test av minröjningsutrustning.
            De minor som Bofors inte behöver för detta syfte måste omedelbart
            förstöras. Om så inte sker bryter Sverige mot Ottawakonventionen.
          </p>
          <p xml:id="i-3brp85ecg2PP1JJjhesHdu">
            Har utrikesministern gjort bedömningen att Sverige inte under
            några omständigheter kommer att delta i en gemensam operation
            med någon stat som planerar för, tränar med eller använder antipersonella
            minor?
          </p>
          <p xml:id="i-AE8UZWCKU9ELTdSDjHMUtR">
            Avser ministern att nu i april i enlighet med förpliktelserna
            i Ottawakonventionen rapportera till Ottawakonventionens parter
            om hur Sverige har kommit fram till slutsatsen att Sveriges stridsvagnsminor
            med röjningsskydd är förenliga med Ottawakonventionen samt vilka
            test och kriterier som legat till grund för denna slutsats?
          </p>
          <p xml:id="i-E99Xea4SDpeC3EwJNvjuuG">
            Har utrikesministern gjort några bedömningar huruvida överföring
            av antipersonella minor över svenskt territorium av ett annat
            land som inte är part till Ottawakonventionen är förbjudet enligt
            Sveriges åtaganden under Ottawakonventionen?
          </p>
          <p xml:id="i-UnB9S2BJkzB5YukUPncrKL">
            Vilka åtgärder ämnar ministern vidta för att se till att Bofors
            Defence redogör för hur många antipersonella minor som företaget
            behöver för test och utvecklingsprojekt samt att företaget förstör
            resterande minor?
          </p>
        </div>
      </div>
    </body>
  </text>
</TEI>
