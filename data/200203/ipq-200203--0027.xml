<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0027">
  <teiHeader>
    <fileDesc>
      <titleStmt>
        <title>långtidsarbetslösa invandrare och arbetsförmedlingens tjänster</title>
        <author>Narti, Ana Maria (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>långtidsarbetslösa invandrare och arbetsförmedlingens tjänster till Statsrådet Hans Karlsson om långtidsarbetslösa invandrare och arbetsförmedlingens tjänster</title>
          <idno type="rdwebb">GQ1027</idno>
          <ref type="dokument_url_text">http://data.riksdagen.se/dokument/GQ1027/text</ref>
          <ref type="dokument_url_html">http://data.riksdagen.se/dokument/GQ1027</ref>
          <ref type="dokumentstatus_url_xml">http://data.riksdagen.se/dokumentstatus/GQ1027</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <persName>Ana Maria Narti</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Qa9AmxSaVWFoacSs2DiRHu" corresp="i-4SAiMdwrEthd2M8z2yjtkv">
          <date when="2002-11-08"/>
        </correspAction>
        <correspAction type="received" xml:id="i-BBrsspQhP45vznhYMNEXnc" corresp="i-WMD43YDAt2Efk5C5qFXnaQ">
          <date when="2002-11-08"/>
        </correspAction>
        <correspAction type="answered" xml:id="i-BobKt8tkx9VGFiwaqBjV78">
          <date when="2002-11-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SXaRYBHtzEGJgqXyBxRWkB">
            Interpellation 2002/03:27 av Ana Maria Narti (fp) till statsrådet
            Hans Karlsson om långtidsarbetslösa invandrare och arbetsförmedlingens
            tjänster
          </p>
        </div>
        <div type="ipqSubmissionInfo">
          <p xml:id="i-32fVJnsb3Ds4o11SerSVWY">
            den 8 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GjTRWjBLFmrAHE54Jc8VFd">
            En av de första åtgärderna som den nya arbetslivsministern Hans
            Karlsson har beslutat om gäller rekryteringen av ett stort antal
            arbetsförmedlare som uteslutande ska finna arbetsplatser åt arbetslösa
            med utländsk bakgrund. Detta @ hoppas statsrådet @ kommer att
            väsentligt minska arbetslösheten i den del av befolkningen som
            är utländsk.
          </p>
          <p xml:id="i-8cFToUXdFmagvSE141WPL1">
            I och med detta är det rimligt att påminna om tidigare AMS-program
            som i teorin var avsedda att bekämpa arbetslösheten bland invandrare
            men i praktiken inte ledde till påtagligt positiva resultat. De
            så kallade otraditionella medel som länsarbetsnämnderna förfogade
            över under en rad av år skulle utnyttjas bland annat i detta syfte.
            Riksdagens revisorer försökte ta reda på hur medlen hanterats
            och kom till mycket kritiska slutsatser. 100 miljoner kronor delades
            senare ut av regeringen till AMS för förbättrade språkkunskaper
            hos arbetslösa invandrare men Statskontoret kunde i efterhand
            inte få fram en klar bild över hur dessa pengar hade använts.
            AMS-program har alltså varit rikligt finansierade, resultaten
            har varit minst sagt magra.
          </p>
          <p xml:id="i-MzTyAfW1STCca7wCcoZCf3">
            Till detta kommer andra svårigheter. Relationen mellan invandrarbefolkningen
            och det svenska samhället har analyserats i ett antal vetenskapliga
            studier. Skakande bevis om en allt större klyfta mellan svenskar
            och icke-svenskar och om total brist på kommunikation mellan dessa
            grupper och de svenska myndigheterna påvisades i utredningen om
            brandkatastrofen i Göteborg (SOU 1999:68). Där står det tydligt
            formulerat: "Stora grupper bland några av de etniska grupper som
            kommit från länder utanför Europa lever segregerat och har få
            kontakter med svenskar. Deras försörjning kommer i huvudsak från
            socialbidrag vilket innebär att deras ekonomiska resurser är små.
            De bor således för sig själva, står utanför arbetslivet och deltar
            föga i gemensamma samhällsaktiviteter. Klyftorna till det etablerade
            svenska samhället och dess värderingar är stora . Självfallet
            har detta betydelse för gruppernas mottaglighet för information.
            Många är negativa till det svenska samhället och de budskap som
            kommer därifrån."
          </p>
          <p xml:id="i-9DkU8KDWXYcy6w1p6NMT91">
            Avsaknaden av kommunikation bekräftas i färskare rapporter, till
            exempel i riksdagsrevisorernas studie om invandrarnas ställning
            på arbetsmarknaden och om deras möjlighet att förvärva nödvändiga
            kunskaper i svenska språket. Också rapporterna från Institutet
            för arbetsmarknadspolitisk utvärdering (IFAU) om relationerna
            mellan invandrarkvinnor och arbetsförmedlare och om ett arbetsmarknadsprojekt
            i Rinkeby, visar att kommunikationen fungerar dåligt och att arbetsförmedlingarnas
            satsningar inte ger resultat.
          </p>
          <p xml:id="i-27qXThd3wKKxueZaY1QdNY">
            I invandrarbefolkningen finns arbetsgrupper och organisationer
            som engagerat sig, trots stora svårigheter, i bekämpningen av
            arbetslöshet inom de egna etniska grupperna: Afrosvenskarnas Riksförbund,
            Internationella Företagarföreningen i Sverige (IFS), Stiftelsen
            Kunskapsforum, Föreningen ENIG, SIDECA, Terrafem, Integrationscentrum
            för kvinnor, barn och ungdomar. Projekt delfinansierade av EU:s
            sociala fonder (mål 3 och Equal) förutsätter att initiativen kommer
            nerifrån, från målgrupperna, och att samarbetet växer kors och
            tvärs över samhällets alla nivåer. Under första perioden, mellan
            1995 och 2000, och med stöd från EU:s sociala fonder, var bara
            1 % av de beviljade projekten initierade och ledda av sådana självständiga
            invandrargrupper. Andra perioden startades år 2000 men antalet
            projekt startade av invandrargrupper verkar nu bli betydligt mindre
            än just 1 %. EU:s medel, som egentligen är avsedda att öka de
            maktlösas makt över vardagen, omvandlas rutinmässigt till förstärkningar
            för arbetsförmedlingar, kommuner och traditionella svenska organisationer.
            (Begreppet "empowerment" utnyttjas intensivt i EU:s dokument just
            som en uppmaning: de som inte aktivt kan påverka sin livssituation
            ska ta makten över sin vardag. Detta begrepp är tyvärr antingen
            feltolkat eller nonchalerat i den rådande svenska arbetsmarknadspolitiken.)
          </p>
        </div>
        <div type="ipQuestion">
          <p xml:id="i-HRVo8eD3Sam9paxLj3kca8">
            Med anledning av här redovisade fakta vill jag fråga statsrådet:
            <list rend="unordered">
              <item>
                Kan nyrekryteringen av många oerfarna arbetsförmedlare rätta
                till de uppenbara misslyckanden som sedan länge kännetecknar arbetsförmedlingarnas
                relation till arbetslösa invandrare?
              </item>
              <item>
                Skulle inte samma ekonomiska resurser betydligt effektivare användas
                om initiativrika och starkt motiverade arbetsgrupper från invandrarbefolkningen
                äntligen skulle få chansen att enligt egna behov och önskningar
                söka helt nya vägar in i arbetslivet?
              </item>
              <item>
                Kan statsrådet tänka sig stora utbildningsinsatser riktade mot
                arbetsförmedlingens personal och grundade på program skapade och
                presenterade av akademiker från invandrarbefolkningen?
              </item>
            </list>
          </p>
        </div>
      </div>
    </body>
  </text>
</TEI>
