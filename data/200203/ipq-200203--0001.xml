<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0001">
  <teiHeader>
    <fileDesc>
      <titleStmt>
        <title>uppsägningar inom Ericsson</title>
        <author>Marcelind, Ragnwi (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>uppsägningar inom Ericsson till statsrådet Ulrica Messing om uppsägningar inom Ericsson</title>
          <idno type="rdwebb">GQ101</idno>
          <ref type="dokument_url_text">http://data.riksdagen.se/dokument/GQ101/text</ref>
          <ref type="dokument_url_html">http://data.riksdagen.se/dokument/GQ101</ref>
          <ref type="dokumentstatus_url_xml">http://data.riksdagen.se/dokumentstatus/GQ101</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ha5uZXGHudhTidCuW8UjXN</idno>
            <persName>Ragnwi Marcelind</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-J6aGkrjSQusWSWJbvaURxr" corresp="i-Ha5uZXGHudhTidCuW8UjXN">
          <date when="2002-10-03"/>
        </correspAction>
        <correspAction type="answered" xml:id="i-PURVGERqxRSc6UtykBJb1i">
          <date when="2002-10-15"/>
        </correspAction>
        <correspAction type="received" xml:id="i-BPxZ4ACYkGLgLDMTEUZsnq" corresp="i-L7Ay5GaFaMutWEX7utMv62">
          <date when="2002-10-08"/>
        </correspAction>
        <correspAction type="answered" xml:id="i-U81nA8b4W3HLd9kGf4nPhg">
          <date when="2002-10-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FPQX5zFteV2joVgFekLcai">
            Interpellation 2002/03:1 av Ragnwi Marcelind (kd) till statsrådet
            Ulrica Messing om uppsägningar inom Ericsson
          </p>
        </div>
        <div type="ipqSubmissionInfo">
          <p xml:id="i-FqLwuf1v3snn4bHkmtRVX4">
            den 3 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8jZBX3Yrqmdeke941pZwSN">
            Gävle har stora problem på arbetsmarknaden. 9 % av Gävleborna
            är arbetslösa eller satta i program för att komma ut på arbetsmarknaden.
            Ericsson har inklusive varslet i dag minskat sin personal med
            över 1 600 personer de sista två åren. Ericsson i Gävle kommer
            med veckans varsel på 320 anställda att ha 1 130 anställda i fortsättningen.
            Korsnäs har i sommar varslat 135 tjänstemän och Sandvik 140 stycken.
            Kockens lägger ner hela sin verksamhet och flyttar från Gävle.
          </p>
          <p xml:id="i-RuB66JaN93dpYecVLNs9ba">
            I en skriftlig fråga i april (2001/02:1094) till näringsminister
            Björn Rosengren om statligt stöd till Gävleregionen med anledning
            av Ericssons varsel svarade Ulrica Messing att hon skulle följa
            utvecklingen noga i Gävle. Bakgrunden var att Hans Karlsson hade
            redovisat det uppdrag regeringen tilldelat honom med anledning
            av Ericssons varsel och neddragningar i Sverige (N2001/4891/A).
            I Karlssons rapport beskrevs att situationen på arbetsmarknaden
            är sämre i Gävle än i andra drabbade orter som Linköping och Kumla.
            Den öppna arbetslösheten är högre i Gävle än i landet som helhet
            och karakteristiskt är den omfattande ungdomsarbetslösheten och
            en långvarig arbetslöshet bland äldre. Karlssons slutsats var
            att inget för närvarande tyder på att arbetsmarknadsläget i Gävle
            kommer att förbättras påtagligt under den tid som Ericssons stödprogram
            pågår. I rapporten angavs att Gävle tillhör en region med omfattande
            omställningsproblem. Rapporten förväntades leda till långsiktiga
            förslag och satsningar i syfte att genom statligt stöd stärka
            regionens och kommunens utveckling.
          </p>
          <p xml:id="i-PrVjzzk7ntKjZJGTqTSRd2">
            Gävle kommun utarbetade tillsammans med högskolan och andra aktörer
            i Gävle ett ambitiöst förslag för att utveckla Gävle. Satsningar
            på utbildning, forskning och utveckling har stor positiv betydelse
            för utvecklingen lokalt och regionalt. Närheten till en expanderande
            högskola har redan märkts i form av ökat intresse för postgymnasial
            utbildning bland regionens ungdomar, och i kombination med Kunskapslyftet
            öppnas valmöjligheter för återkommande utbildning och kompetensutveckling
            på högskolenivå för nya kategorier. I ett regionalt perspektiv
            behöver dock övergången till högre utbildning öka i än större
            omfattning.
          </p>
          <p xml:id="i-XsjxGj5HFbLGV4moE37nNT">
            Högskolan i Gävle har en hög ambitionsnivå vad gäller att växa
            vidare med siktet inställt på att få ansvar för forskarutbildning
            och universitetsstatus, och har aktualiserat ett antal välmotiverade
            utvecklingsprojekt, bl.a. förslag om ny lantmätarutbildning, forskning
            inom telekommunikation och utvecklingsbolag för finansiellt stöd
            i innovationssystemet. Högskolans profilområden anknyter alltså
            väl till Gävle Samhällsbyggarstaden och Lantmäteriets verksamheter
            med bl.a. forskning inom GIS-området, m.m.
          </p>
          <p xml:id="i-4R2hYK1hZ3K6hj23SohQHA">
            Gävle hamn har stor betydelse för näringslivet i ett område som
            sträcker sig över Gävleborg, Dalarna och Uppland och är således
            främst att betrakta som en regional hamn. Allt tyder nu på att
            det regionala intressentområdets utbredning ökar i framtiden.
            Gävle hamn har stor strategisk betydelse för nya företagsetableringar
            i Gävleregionen. Ett stort japanskt företags val att göra sin
            nyetablering, en trähusfabrik, just i Gävle avgjordes till stor
            del av närheten till Gävle hamn. Flygbränslet till Arlanda kommer
            i fortsättningen troligtvis att fraktas via Gävle hamn. Uppsala
            och norra Storstockholmsregionen kommer i en nära framtid att
            ha stort behov av en välfungerande Gävle hamn. För att svara mot
            de krav som ställs på hamninfrastruktur och säkerhet krävs investeringar
            i storleksordningen 200 miljoner kronor i Gävle hamn de närmaste
            åren. Därutöver måste farleden in till Gävle rätas upp, breddas
            och fördjupas för att motsvara Sjöfartsverkets krav på säkerhetsmarginaler.
            Insatserna för att förbättra farleden beräknas kosta ca 200 miljoner
            kronor. Gävle hamn har således stor betydelse för näringsliv och
            arbetsmarknad i Gävleregionen, men nyttan av hamnen är vidare
            än så. Hamnen behövs för en större region. Därför bör staten gå
            in och ta ett ekonomiskt ansvar för dessa investeringar i en infrastruktur
            som behövs för utvecklingen av hela Gävleregionen.
          </p>
          <p xml:id="i-VP5nrzFRAjfcFhA6wWB3X9">
            Ulrica Messing redovisade till Gävle kommun strax före valet
            ett svar som tyvärr inte innehöll något egentligt besked till
            kommunen på de konkreta förslagen.
          </p>
          <p xml:id="i-Bj3EPQtLy2yoA3ugLzfJsv">
            Jag anser att vad Gävle nu behöver är inte fler utredningar eller
            arbetsgrupper utan konkreta åtgärder och statligt stöd för att
            kunna utveckla näringslivet, skapa fler arbetstillfällen och få
            människor att bo kvar i Gävle.
          </p>
        </div>
        <div type="ipQuestion">
          <p xml:id="i-4KqBERDKmadqRTpT9sZrzc">
            Mot bakgrund av den allt mörkare situationen på arbetsmarknaden
            i Gävle vill jag fråga statsrådet:
            <list rend="unordered">
              <item>
                Vilka åtgärder avser biträdande näringsminister Ulrica Messing
                att vidta för att komma till rätta med de strukturella problemen
                i Gävle?
              </item>
              <item>
                Hur stort statligt stöd avser ministern att avsätta för att komma
                till rätta med de strukturella problemen i Gävle?
              </item>
            </list>
          </p>
        </div>
      </div>
    </body>
  </text>
</TEI>
