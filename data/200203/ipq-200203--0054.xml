<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0054">
  <teiHeader>
    <fileDesc>
      <titleStmt>
        <title>friskolornas ekonomiska villkor</title>
        <author>Nilsson, Ulf (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>friskolornas ekonomiska villkor till utbildningsminister Thomas Östros om friskolornas ekonomiska villkor</title>
          <idno type="rdwebb">GQ1054</idno>
          <ref type="dokument_url_text">http://data.riksdagen.se/dokument/GQ1054/text</ref>
          <ref type="dokument_url_html">http://data.riksdagen.se/dokument/GQ1054</ref>
          <ref type="dokumentstatus_url_xml">http://data.riksdagen.se/dokumentstatus/GQ1054</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <persName>Ulf Nilsson</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-XJepFxRqbmDfeWYxUA2ywS" corresp="i-nX9ipUS8FhkbQHkWWytwf">
          <date when="2002-11-22"/>
        </correspAction>
        <correspAction type="received" xml:id="i-92Lga3q84UXMiWXXJVgp64" corresp="i-PzNviXpYSimQsvSkF9CmDz">
          <date when="2002-11-26"/>
        </correspAction>
        <correspAction type="answered" xml:id="i-VtcoPoMHhEmh1gLFX1YCzF" corresp="i-PzNviXpYSimQsvSkF9CmDz">
          <date when="2002-12-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CRcNNBTXgxggzCmtPWW7xJ">
            Interpellation 2002/03:54 av Ulf Nilsson (fp) till utbildningsminister
            Thomas Östros om friskolornas ekonomiska villkor
          </p>
        </div>
        <div type="ipqSubmissionInfo">
          <p xml:id="i-5De9N2er9SBfwjfsw3vchB">
            den 22 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Vx4Sy9svgRHjopjyZiFbCq">
            Många fristående gymnasieskolor hotas av kraftigt sänkta bidrag
            från och med årsskiftet. I värsta fall kan följden bli att väl
            fungerande skolor måste stängas. Hittills har en så kallad riksprislista
            fastställt vilka bidrag en friskola ska få, i de fall kommunen
            och skolan inte kommit överens. Sedan riksdagen våren 2002 beslutade
            att avskaffa den så kallade riksprislistan ska i stället bidraget
            till en friskola baseras på hemkommunens kostnader för motsvarande
            gymnasieprogram. Följden blir i många fall kraftigt sänkta bidrag.
            Preliminära beräkningar från Stockholms- och Göteborgsområdet
            pekar mot en nedskärning på 10@20 % från och med 2003. Även friskolor
            i kommuner med höga bidrag kan drabbas, eftersom skolorna tar
            emot elever från flera kommuner. Ersättningen per elev kan variera
            kraftigt. Som exempel kan nämnas musikskolan Rytmus i Stockholm,
            där eleverna kommer från 70 olika kommuner.
          </p>
          <p xml:id="i-DwDTWV4oWRwwFVpNNpsfMM">
            Folkpartiet röstade emot förslaget om att avskaffa riksprislistan.
            Det nya finansieringssystemet riskerar att leda till att friskolor
            endast etablerar sig i kommuner som ligger över genomsnittet när
            det gäller bidrag till skolan. Därmed blir valfriheten mindre
            för elever i vissa kommuner. Ett viktigt syfte med friskolereformen
            var att öka valfriheten för alla och att valfrihet mellan skolor
            inte skulle vara en plånboksfråga. De nya bidragsreglerna motverkar
            detta syfte.
          </p>
          <p xml:id="i-UP8s9fqc8hwd82tQ4nbnsp">
            Kommunerna redovisar sina kostnader på olika sätt och det har
            hittills varit svårt att göra korrekta jämförelser mellan olika
            kommuner. Till exempel lokalkostnaderna varierar kraftigt mellan
            kommunerna och redovisas inte alltid fullt ut. Därför är risken
            stor att de fristående skolorna inte får rimlig täckning för sin
            lokalhyra.
          </p>
          <p xml:id="i-L3S813XHwt39sgnpV7dw1T">
            Skolverket har fått ta emot många negativa synpunkter på de nya
            bidragsreglerna. Nu har Skolverket redovisat ett system för redovisning
            av kostnaderna för olika gymnasieprogram, efter initiativ av utbildningsutskottet.
            Det är i dag omöjligt att säga om det nya systemet kommer att
            göra kommunens beräkningar mera lättförståeliga. Men faktum kvarstår;
            ersättningen per elev kommer att skilja sig kraftigt och detta
            kommer att skapa stora svårigheter för friskolorna. Därför är
            det nu viktigt att Utbildningsdepartementet följer utvecklingen
            och har en beredskap att förändra bidragsreglerna om de får negativa
            konsekvenser.
          </p>
          <p xml:id="i-6ca2htx8EvcXTdhmfKMitX">
            Med anledning av ovanstående vill jag fråga utbildningsministern
            om han avser att vidta några åtgärder för att skydda friskolorna
            mot plötsliga och drastiska förändringar i de ekonomiska villkoren.
          </p>
        </div>
      </div>
    </body>
  </text>
</TEI>
