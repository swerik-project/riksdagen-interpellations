<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0298">
  <teiHeader>
    <fileDesc>
      <titleStmt>
        <title>den israeliska arméns behandling av internationella aktivister</title>
        <author>Fridolin, Gustav (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>den israeliska arméns behandling av internationella aktivister till statsminister Göran Persson om den israeliska arméns behandling av internationella aktivister</title>
          <idno type="rdwebb">GQ10298</idno>
          <ref type="dokument_url_text">http://data.riksdagen.se/dokument/GQ10298/text</ref>
          <ref type="dokument_url_html">http://data.riksdagen.se/dokument/GQ10298</ref>
          <ref type="dokumentstatus_url_xml">http://data.riksdagen.se/dokumentstatus/GQ10298</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <persName>Gustav Fridolin</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-SieFW9tHR2wXZduoqX4rBe" corresp="i-9CH1KbWwyrj8DRqAQB3Fza">
          <date when="2003-04-22"/>
        </correspAction>
        <correspAction type="answered" xml:id="i-8cCHRUjmAEMpBuKhntQtvx">
          <date when="2003-05-26"/>
        </correspAction>
        <correspAction type="received" xml:id="i-Fbf8dgJLMfVBkfDnqvgovH" corresp="i-3kVCtR7mCK6mW2F6oaBMR5">
          <date when="2003-04-24"/>
        </correspAction>
        <correspAction type="answered" xml:id="i-VR9B8vZWd1KtjDJB12SMpf" corresp="i-S7LcGmD5NuSMrFDW8LBeJ1">
          <date when="2003-05-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DZoFv4h7DVSLaW29SGDUFH">
            Interpellation 2002/03:298 av Gustav Fridolin (mp) till statsminister
            Göran Persson om den israeliska arméns behandling av internationella
            aktivister
          </p>
        </div>
        <div type="ipqSubmissionInfo">
          <p xml:id="i-GshTfhfNecyuMuQAqHgktS">
            den 22 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Lg69XK8JNkteQpieTDpjNa">
            Sedan hösten 2000, då den andra intifadan inleddes och den israeliska
            ockupationen av Palestina och våldet mot palestinierna eskalerade,
            har det palestinska folket bett det internationella samfundet
            om hjälp, närvaro och övervakning. Syftet har varit att på ett
            rättvist och rättsskipande sätt skydda den palestinska civilbefolkningen
            från den israeliska arméns övertramp och framfart. Denna vädjan
            har inte hörsammats och de rapporter som når oss om övergrepp
            mot den palestinska civilbefolkningen är därför likaledes rapporter
            om världssamfundets svek mot samma befolkning. Den svenska regeringens
            linje rörande internationell närvaro har varit tvetydig och man
            har stundom uttalat att detta inte är aktuellt så länge Israel
            säger nej till en sådan närvaro.
          </p>
          <p xml:id="i-R8CCWhtkvCf5hDbLZh4L9V">
            Det är mot denna bakgrund, där världssamfundet valt att inte
            agera mot ockupationsmaktens övervåld och i den konflikt som utan
            överdrift rymmer nyckeln till hela den explosiva situationen i
            Mellanöstern, som civila medborgare från hela världen istället
            valt att agera. Fredsrörelsen och enskilda fredsaktivister har
            velat ta det ansvar deras regeringar valt att inte ta. International
            Solidarity Movement, ISM, är en organisation som valt att organisera
            fredsaktivister i Palestina på en plattform utifrån icke-våld.
            ISM genomför demonstrationer och protester mot Israels bygge av
            murar för att fängsla palestinierna, reparerar vägar och vattenledningar
            som förstörts av armén, observerar soldater vid vägspärrar, bor
            i hus som hotas av rivning, hjälper elever att ta sig förbi stridsvagnar
            på vägen till skolan, ställer sig i vägen för skövlingar av hus
            och av FN administrerade flyktingläger och skyddar med sin närvaro
            kvarvarande olivlundar. Det är ingen överdrift att säga att ISM:s
            närvaro i sig fungerar som ett skydd för palestinier i vardagliga
            situationer. På ett föredömligt sätt har man dessutom kunnat rapportera
            om Israels övertramp då ISM-aktivister inte sällan utgör den enda
            egentliga utländska närvaron på plats.
          </p>
          <p xml:id="i-C71scoodAiSthmQW7cDN5R">
            Israel har av naturliga skäl aldrig formellt erkänt ISM:s närvaro.
            Men de har traditionellt inte vågat behandla de internationella
            aktivisterna med den brutalitet som man behandlar palestinier.
            Rädslan sprider sig nu inför vad man tycker vara en vändning åt
            det brutalare hållet från israelisk sida. I tre fall på senare
            tid har den israeliska armén hänsynslöst dödat eller lemlästat
            aktivister med anknytning till ISM. Den 16 mars blev amerikanskan
            Rachel Corrie upprepade gånger överkörd av en israelisk bulldozer
            när hon med sin kropp försökte stoppa rivningen av ett bostadshus.
            Alla vittnen på plats har intygat att det handlar om ett mord
            och ingen olycka. Lördagen den 5 april blev amerikanen Brian Avery
            skjuten i huvudet med skarp ammunition. Hans ansikte blev fullständigt
            söndertrasat av överfallet. Den svenska ISM-aktivisten Tobias
            Karlsson har berättat att han befann sig tillsammans med Brian
            ensam på en gata när soldater från en israelisk bandvagn oprovocerat
            öppnade den eld som träffade Brian i ansiktet. Den 11 april sköts
            Tom Hurndall i bakhuvudet av israelisk militär i Rafah. Han är
            nu hjändöd.
          </p>
          <p xml:id="i-XNkdc9Apdjy6qMkqHnqJXi">
            Det ska konstateras att ISM:s närvaro något har lyckats fylla
            det tomrum världssamfundets passivitet lämnat efter sig. I ISM
            har palestinierna fått lite av den observation och det skydd de
            är berättigade till. Efter våldshandlingarna från den israeliska
            armén ställs ISM:s arbete på sin spets. ISM:s närvaro har baserats
            på tron att Israel, i rädsla för internationella protester, skulle
            skona utländska medborgare. Utan ett stopp för arméns våld kan
            inte ISM upprätthålla sin närvaro på de ockuperade områdena. Palestinierna
            kommer då återigen lämnas helt ensamma med det dagliga övervåldet.
            Världens regeringar måste därför protestera mot den israeliska
            arméns våld mot fredsaktivisterna. Allt annat kommer tolkas som
            en signal om att det är OK att skada och döda internationella
            aktivister.
          </p>
          <p xml:id="i-XFE5iuwu7D7u5EGZQTyNhF">
            I området finns flera svenska medborgare. Att ingen svensk ännu
            har allvarligt skadats eller dödats beror mer på tur än något
            annat. Rachel Corry, Brian Avery eller Tom Hurndall skulle lika
            gärna kunna vara svenskar. Om den israeliska armén får fortsätta
            sin framfart som nu är det bara en tidsfråga innan en svensk aktivist
            skadas eller dödas. Den svenska regeringen borde, inte minst mot
            bakgrund av detta, kraftfullt höja sin röst och protestera samt
            kräva att Israel respekterar de internationella fredsaktivisternas
            närvaro och mänskliga rättigheter.
          </p>
          <p xml:id="i-R4H65X6ez63BbHnPb6tpb8">
            Statsministern ämnar, såvitt jag förstår, besöka Israel och Palestina
            även om den resa som varit planerad har skjutits på framtiden.
            Statsministern har därför ett utmärkt tillfälle att framföra den
            kritik som är nödvändig och kritisera de flagranta övergrepp som
            skett och sker mot såväl fredsaktivister som, främst, det palestinska
            folket.
          </p>
          <p xml:id="i-Qmrw69rAMECn3Ls74M49HK">
            Mot bakgrund av det ovan anförda vill jag fråga statsministern
          </p>
          <p xml:id="i-KXb8WZ5k7s6JX8mRrDEapn">
            Avser statsministern att kritisera Israels våld mot internationella
            fredsaktivister i diplomatiska relationer, internationella kontakter
            vid planerat besök till Israel och Palestina?
          </p>
          <p xml:id="i-UHSdYfCPwqtvaGCsUPaCNg">
            Avser statsministern att kritisera Israels ockupation av Palestina,
            våld och övergrepp mot det palestinska folket i diplomatiska relationer,
            internationella kontakter vid planerat besök till Israel och Palestina?
          </p>
          <p xml:id="i-UrwgYw61ose4FdJDJDrhhs">
            Vilka åtgärder ämnar statsministern vidta för att skydda de svenska
            fredsaktivister som befinner sig i de ockuperade områdena?
          </p>
          <p xml:id="i-3ANrpK5rhyBjwfwJmJTxRd">
            Avser statsministern verka för en stadig internationell närvaro
            inom FN:s ram för att säkerställa att den israeliska armén inte
            kränker palestinier?
          </p>
        </div>
      </div>
    </body>
  </text>
</TEI>
