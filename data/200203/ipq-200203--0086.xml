<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0086">
  <teiHeader>
    <fileDesc>
      <titleStmt>
        <title>rättssäkra val</title>
        <author>Andreasson, Martin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>rättssäkra val till statsrådet Mona Sahlin om rättssäkra val</title>
          <idno type="rdwebb">GQ1086</idno>
          <ref type="dokument_url_text">http://data.riksdagen.se/dokument/GQ1086/text</ref>
          <ref type="dokument_url_html">http://data.riksdagen.se/dokument/GQ1086</ref>
          <ref type="dokumentstatus_url_xml">http://data.riksdagen.se/dokumentstatus/GQ1086</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LDb1GxQGG47N4mNNZ13jSZ</idno>
            <persName>Martin Andreasson</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-EYwAKSnwEG2Vbh8YUUq9XK" corresp="i-LDb1GxQGG47N4mNNZ13jSZ">
          <date when="2002-12-09"/>
        </correspAction>
        <correspAction type="received" xml:id="i-K4nVHAYCsBQaJDqvSDA3wd" corresp="i-GFJcxAB9fyzG2VN1HakscJ">
          <date when="2002-12-09"/>
        </correspAction>
        <correspAction type="answered" xml:id="i-RhNvbeEamBaru2wrovBGmP" corresp="i-HNvivTxAPySuVXe8X3z3LJ">
          <date when="2003-01-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-nqCMkyJVbypR4A6BV3dEx">
            Interpellation 2002/03:86 av Martin Andreasson (fp) till statsrådet
            Mona Sahlin om rättssäkra val
          </p>
        </div>
        <div type="ipqSubmissionInfo">
          <p xml:id="i-HbCwhhBAG1vhhdKdMYoduT">
            den 9 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UD2BPw4W2SnWsExJSsRHHU">
            De misstänkta fallen av valfusk i Stockholms kommun inger oro
            för rättssäkerheten i svenska val. I avvaktan på vad som framkommer
            i de pågående polisutredningarna finns det redan nu skäl att göra
            vissa principiella iakttagelser om de kontrollrutiner som ska
            garantera att val kan genomföras på ett rättssäkert sätt.
          </p>
          <p xml:id="i-J26jT7CP8cci8B94fxBwty">
            Till att börja med finns minst två fall av misstänkt missbruk
            av budröstning. Budröstning är till för att väljare som är sjuka,
            funktionshindrade eller gamla och därför inte kan rösta personligen
            ska kunna lämna sin valsedel genom bud (vallaglagen 14 kap. 2
            §). Om en röst lämnas genom bud ska den lämnas i ett ytterkuvert
            för budröst. Vallagen fastslår att som bud får tjänstgöra väljarens
            make, sambo, barn, barnbarn, makes barn, sambos barn, far, mor,
            syskon eller den som yrkesmässigt eller på ett därmed likartat
            sätt ger väljaren vård eller på ett annat sätt brukar hjälpa väljaren
            i personliga angelägenheter.
          </p>
          <p xml:id="i-Ada6UucVMxBkbhEFMWv4hA">
            På ytterkuvertet ska väljaren, i närvaro av budet samt ett vittne,
            försäkra att man själv röstat samt att man på grund av funktionshinder,
            sjukdom eller hög ålder inte själv kunnat komma till vallokal
            eller annan röstningslokal. På ytterkuvertet ska också budet och
            vittnet skriftligen intyga att väljaren själv har skrivit under
            försäkran och att de inte känner till något som gör att innehållet
            i försäkran inte är riktigt. Väljarens make, barn, makes barn,
            sambo eller sambos barn får inte vara vittne.
          </p>
          <p xml:id="i-LLxNuukPXtF3rp1chiZTE3">
            Vid budröstning på postkontor ska röstmottagaren bland annat
            kontrollera att väljaren har undertecknat försäkran på ytterkuvertet
            och att budet är berättigat att tjänstgöra som bud för väljaren
            i fråga. En röstmottagare får inte ta emot ett ytterkuvert för
            budröst om inte vallagens krav är uppfyllda.
          </p>
          <p xml:id="i-MitwzXFoXB6akq5fUq9ttc">
            Det ena fallet av misstänkt missbruk av budröstning gäller två
            socialdemokratiska valarbetare i Rinkeby, som står under polisutredning
            för att på ett felaktigt sätt ha tjänstgjort som bud eller vittne
            vid budröstning för ett stort antal personer. Valmyndigheten,
            Stockholms kommuns valnämnd och Länsstyrelsen i Stockholms län
            har vid en gemensam genomgång funnit att namnteckningen från den
            ene personen fanns på ett trettiotal ytterkuvert omväxlande som
            bud eller vittne. Den andre personens namnteckning fanns också
            på motsvarande sätt på ungefär lika många ytterkuvert. I valdistriktet
            Spånga 22 har dessa båda personers namnteckningar funnits på totalt
            18 av 34 godkända ytterkuvert.
          </p>
          <p xml:id="i-MAhneWvnSK4RfrvZ1Qfc6u">
            Utan föregripande av polisutredningen konstaterar riksdagens
            valprövningsnämnd att det, mot bakgrund av bestämmelserna om budröstning,
            är anmärkningsvärt att samma personer omväxlande fungerat som
            bud eller vittne för ett förhållandevis stort antal väljare. Valprövningsnämnden
            fastslår också att vad som hittills framkommit i ärendet utgör
            stöd för påståendet att det vid valet förekommit ett otillbörligt
            verkande.
          </p>
          <p xml:id="i-Dm5qmNnzaZm2oZv1Y2UoCe">
            Det andra fallet gäller misstänkt valfusk vid Skolörtens ålderdomshem
            i Hässelby den 5 september. Vad som för pensionärerna presenterades
            som "poströstning" visade sig vara en tillställning där endast
            socialdemokratiska valsedlar delades ut och där två valarbetare
            sedan lämnade in rösterna på posten. Valarbetarna har till pressen
            förklarat det inträffade med att de handlade i god tro, och uppger
            att postens personal gav dem det felaktiga intrycket att sådan
            budröstning var tillåten.
          </p>
          <p xml:id="i-38cUeaPwAv8SS7DaVMVYca">
            Ett tredje fall av misstänkt valfusk, vilket polisanmälts av
            folkpartiet i Stockholm, handlar om utformningen av vallokalen
            på Bredängsskolan. Enligt vad som uppges i polisanmälan fanns
            det i vallokalen ett särskilt bord med valkuvert där socialdemokratiska
            valsedlar redan bladats in. Om dessa uppgifter är korrekta, vilket
            får bli en sak för rättsväsendet att klarlägga, har det brustit
            i de rutiner som ska hindra den som otillbörligt vill påverka
            en valförrättning från att sätta sina planer i fullbordande.
          </p>
          <p xml:id="i-Nroc8b74euMQQ7vs6chnm2">
            Mot bakgrund av att det eventuella valfusket inte med fog kan
            antas ha påverkat valutgången har Valprövningsnämnden beslutat
            att inte förordna om omval i riksdags-, landstings- och kommunvalen
            i Stockholms kommun. De polisanmälningar som gjorts är givetvis
            en angelägenhet för rättsväsendet att pröva.
          </p>
          <p xml:id="i-8zFQnusg55tq1vuWbm1Wda">
            Något som däremot riksdagen och regeringen nu har anledning att
            uppmärksamma är vad det inträffade har fått för effekter på allmänhetens
            tilltro till valproceduren. Att det uppmärksammats flera fall
            av misstänkt valfusk leder till att frön av tvivel har såtts om
            säkerheten i svenska val. Tvivlet kan i förlängningen skada den
            allmänna tilliten till den svenska demokratin som sådan.
          </p>
          <p xml:id="i-KVvNCwMzV7jPRkGPa3nreU">
            Väljarna har rätt att känna sig förvissade om att lagstiftare
            och myndigheter gjort sitt yttersta för att skapa effektiva mekanismer
            mot otillbörligt handlande i allmänna val. När det nu uppstått
            seglivade diskussioner om misstänkt fusk i årets val bör riksdagen
            och regeringen agera.
          </p>
          <p xml:id="i-TTmZtbSFSJu9StMRHgTNuu">
            Mycket tyder på att det antingen inte finns tillräckliga kontrollrutiner
            för att upptäcka och förhindra valfusk eller att dessa kontrollrutiner
            inte tillämpas i tillräcklig utsträckning. Det finns nu skäl att
            göra en översyn av vallagens regler om röstning ur valsäkerhetssynpunkt.
          </p>
          <p xml:id="i-QZaP6aaiueyFhY2vZE2nQ7">
            Syftet med översynen bör vara att utvärdera tillämpningen av
            de gällande reglerna och undersöka lämpliga sätt att höja säkerhetsnivån
            och därmed lättare förhindra valfusk. Bland annat bör det bedömas
            om rutinerna för budröster är lämpliga, inte minst vad gäller
            granskningen av budets befogenhet att tjänstgöra som bud för den
            berörda väljaren, samt om det finns skäl att se över regelverket
            för vallokalernas utformning.
          </p>
          <p xml:id="i-WJbjo4V4TQTzJJQU9moJxt">
            Med anledning av detta vill jag fråga statsrådet:
          </p>
          <p xml:id="i-SH6jBfgGFykBdPuXuYt2i9">
            Vilka åtgärder avser statsrådet att vidta för att utvärdera vallagens
            regler ur valsäkerhetssynpunkt och undersöka lämpliga sätt att
            stärka skyddet mot försök till valfusk?
          </p>
        </div>
      </div>
    </body>
  </text>
</TEI>
