<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0322">
  <teiHeader>
    <fileDesc>
      <titleStmt>
        <title>Malmös kulturinstitutioner</title>
        <author>Billström, Tobias (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Malmös kulturinstitutioner till kulturminister Marita Ulvskog om Malmös kulturinstitutioner</title>
          <idno type="rdwebb">GQ10322</idno>
          <ref type="dokument_url_text">http://data.riksdagen.se/dokument/GQ10322/text</ref>
          <ref type="dokument_url_html">http://data.riksdagen.se/dokument/GQ10322</ref>
          <ref type="dokumentstatus_url_xml">http://data.riksdagen.se/dokumentstatus/GQ10322</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Tobias Billström</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>Marita Ulvskog</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>Marita Ulvskog</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-5bxiGQqAcU95fc2XJ3GWGq" corresp="i-KPGvtK4s6Zp3E6XH6vj18n">
          <date when="2003-05-05"/>
        </correspAction>
        <correspAction type="received" xml:id="i-VkaGBBvqF4EUc1PzRVApK3">
          <date when="2003-05-05"/>
        </correspAction>
        <correspAction type="answered" xml:id="i-9a8LUPCxDa9qLoKQKcGDvA">
          <date when="2003-05-19"/>
        </correspAction>
        <correspAction type="received" xml:id="i-86Bn4gdpwWYpGnxgqZDDnZ" corresp="i-JchxQfU1zc3XVbvadFgBSn">
          <date when="2003-05-05"/>
        </correspAction>
        <correspAction type="answered" xml:id="i-Ky5dwNAS7n4gCTyn4CnXCD" corresp="i-JchxQfU1zc3XVbvadFgBSn">
          <date when="2003-05-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Q75tWmjLFtB7mpeZyotHyx">
            Interpellation 2002/03:322 av Tobias Billström (m) till kulturminister
            Marita Ulvskog om Malmös kulturinstitutioner
          </p>
        </div>
        <div type="ipqSubmissionInfo">
          <p xml:id="i-AaGyE1tkPfKEyYqMZAMUbA">
            den 5 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7c49VxX7YZNLX9aFTUzmha">
            Malmö stads fyra stora kulturinstitutioner, Malmö Opera och Musikteater
            (MOMT), Malmö Dramatiska Teater, Skånes Dansteater och Malmö Symfoniorkester,
            är av oerhörd betydelse för Malmö och Skåne. Institutionerna representerar
            flera av de mest ledande och utvecklande kulturyttringarna i Sverige
            och flera av dem bär också på en lång tradition av kontinuitet
            och höga kvalitativa nivåer. Utan Malmö Opera finns det över huvud
            taget inget nav för operakonsten i södra Sverige
          </p>
          <p xml:id="i-P2sn4gX32uSRfYDTNxc4vc">
            Det statliga intresset för att utveckla de nämnda institutionerna
            har i perioder varit stort. Detta har legat i linje med exempelvis
            de formuleringar som regeringen gav uttryck för i budgetpropositionen
            2003, där det bland annat slogs fast att de statliga insatserna
            inom teatern, dansen och musiken syftar till att öka tillgängligheten
            för medborgarna till dessa kulturyttringar, såväl geografiskt
            som socialt, samtidigt som förutsättningar ges för en hög kvalitet
            i det konstnärliga utövandet. Regeringen menade också att "en
            viktig del av de kulturpolitiska insatserna är den infrastruktur
            som med statligt stöd byggts upp på nationell, regional och lokal
            nivå."
          </p>
          <p xml:id="i-KHQH1LpjnXUni3xYHkZYMn">
            I jämförelse med dessa formuleringar har kulturbolagens ställning
            i Malmö under lång tid varit högst osäker. Detta beror främst
            på den i grunden oansvariga hållning som Malmö stads socialdemokratiska
            ledning har intagit. Som ägare till bolagen och den koncern som
            bolagen ingår i, har man haft ett mycket stort ansvar för den
            långsiktiga ekonomiska utvecklingen. Detta ansvar har man emellertid
            inte förmått att leva upp till.
          </p>
          <p xml:id="i-456N8i2SvZVhU4bACuvPGi">
            Efter ett möte den 29 april mellan Ilmar Reepalu (s), kommunstyrelsens
            ordförande i Malmö, och hans partikollega i regionstyrelsen, Uno
            Aldegren, har dessa deklarerat sin gemensamma avsikt att föra
            över Malmö Opera, Malmö Dramatiska Teater och Skånes Dansteater
            till Region Skåne vid årsskiftet 2004/05. Malmö förlorar därmed
            ägarskapet till tre av sina kulturbolag.
          </p>
          <p xml:id="i-JYukqriNHinjnxTE89bGYE">
            I ett pressmeddelande från Ilmar Reepalu och Uno Aldegren meddelas
            vidare att Malmö Opera skall "anpassas till gällande ekonomiska
            förutsättningar före övertagandet". I praktiken innebär detta
            enligt en gjord redovisning av styrelsen för Malmö Opera och Musikteater
            AB (MOMT) en omstrukturering som omöjliggör operakonst och förvandlar
            Malmö Opera till ett rent musikalhus. Därmed frångår man det statliga
            uppdraget och styrelsen konstaterar också att "MOMT inte kan uppfylla
            det uppdrag som ett operahus i denna storleksordning förväntas
            göra."
          </p>
          <p xml:id="i-Rhxw6hzHesTKahshFZrxDH">
            Malmös kulturbolag är i allra högsta grad en nationell angelägenhet,
            något som understryks av det statliga ekonomiska intresset. Staten
            har som intressent ett avgörande ansvar för vad som nu händer
            i Malmö.
          </p>
          <p xml:id="i-CpPsKYTz69QLr39G5B2t5L">
            Mot bakgrund av det ovan anförda vill jag fråga kulturministern:
          </p>
          <p xml:id="i-VkJWtZh1WpFYtGtefdoHXv">
            Vilka åtgärder kommer ministern att vidta för att rädda operakonstens
            fortlevnad i Skåne och de sydligaste delarna av Sverige?
          </p>
        </div>
      </div>
    </body>
  </text>
</TEI>
