<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0415">
  <teiHeader>
    <fileDesc>
      <titleStmt>
        <title>ungt föräldraskap</title>
        <author>Forssmed, Jakob (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ungt föräldraskap till statsrådet Berit Andnor om ungt föräldraskap</title>
          <idno type="rdwebb">GQ10415</idno>
          <ref type="dokument_url_text">http://data.riksdagen.se/dokument/GQ10415/text</ref>
          <ref type="dokument_url_html">http://data.riksdagen.se/dokument/GQ10415</ref>
          <ref type="dokumentstatus_url_xml">http://data.riksdagen.se/dokumentstatus/GQ10415</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TodycJLEopZCV6uNkQANDV</idno>
            <persName>Jakob Forssmed</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <persName>Berit Andnor</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Ut646ZNVZhnVpBDLP3jcCG" corresp="i-TodycJLEopZCV6uNkQANDV">
          <date when="2003-05-12"/>
        </correspAction>
        <correspAction type="received" xml:id="i-SP8GxVePPM3LXw5N4SDV3F" corresp="i-LdbVtbdPx3MQxR6GEgCqax">
          <date when="2003-05-12"/>
        </correspAction>
        <correspAction type="answered" xml:id="i-X17NHBKZM3zpoQJjuv7d52" corresp="i-LdbVtbdPx3MQxR6GEgCqax">
          <date when="2003-06-02"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Q1AsDJCbkRsNBSQ2tLdqy2">
            Interpellation 2002/03:415 av Jakob Forssmed (kd) till statsrådet
            Berit Andnor om ungt föräldraskap
          </p>
        </div>
        <div type="ipqSubmissionInfo">
          <p xml:id="i-3UiMZV9mpCiN3wbgc1qSJS">
            den 12 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9xJfFy6QuvTbre62kvbueK">
            I flera debatter och motioner har riksdagen behandlat den särskilda
            situation unga föräldrar befinner sig i. Trots att vissa trevande
            steg har tagits i riktning mot att uppnå förbättringar vad gäller
            exempelvis föräldraförsäkringen har regeringen ännu en bristande
            förmåga eller vilja att ta i tu med de grundläggande problemen
            vad gäller synen på ungt föräldraskap.
          </p>
          <p xml:id="i-AzLjBF945NiKza9btDzSGH">
            I en nyligen utgiven rapport från Kvinnoforum, finansierad av
            Socialstyrelsen, konstateras att unga föräldrar bemöts negativt
            av samhällets företrädare i olika instanser. Unga gravida vittnar
            om hur de till exempel inom mödravården känner sig tvingade till
            abort. De som valt att bli föräldrar trots sin unga ålder beskriver
            med blandad glädje och förvåning de tillfällen då någon inom förlossnings
            eller mödravården inte sett ned på dem, något som borde vara en
            självklarhet för varje förälder.
          </p>
          <p xml:id="i-CcQchTvemvja1kTReD2f92">
            Genom de regler som råder i föräldraförsäkringen tvingas merparten
            av de unga föräldrarna in i ett socialbidragsberoende. Reglerna
            för studiestöd gör vidare att de fastnar i detta beroende samtidigt
            som flera av ekonomiska orsaker inte har möjlighet att fullgöra
            sin utbildning.
          </p>
          <p xml:id="i-EFDaCajxpMpgQFvhCxZGBT">
            Rapporten vittnar genomgående om självständiga och viljestarka
            unga kvinnor som trots omfattande negativt bemötande kämpar med
            att skapa en bra tillvaro för sig och sina barn. Något som inte
            är lätt då de ständigt faller igenom det skyddsnät som byggts
            upp och fungerar främst för dem som avvaktar med familjebildning
            tills de helt och hållet kommit in på arbetsmarknaden.
          </p>
          <p xml:id="i-7Xvv84AUTURTfH5cXCfzUj">
            Vad som förskräcker är avsaknaden av reaktion på de resultat
            som studien visar. En av de få som reagerat är Margareta Carlberg
            på Socialstyrelsen. Hon uttrycker förståelse för den nonchalanta
            och respektlösa hållning som framträder bland personalen i studien.
            Någon förståelse för de unga föräldrarnas rätt till ett respektfullt
            bemötande visas inte, varken från Socialstyrelsen eller regeringens
            företrädare.
          </p>
          <p xml:id="i-DU2eaBDvbZ1aoHfr8m1Jx6">
            Det borde vara en självklarhet att det är samhällets uppgift
            att bemöta alla medborgare med respekt. Den särskilda situation
            unga föräldrar befinner sig i när de försöker få fotfäste i vuxenlivet
            gör det extra viktigt att de får åtnjuta den respekten. Även om
            de ekonomiska förutsättningarna är viktiga @ och här har regeringen
            mycket kvar att göra @ så är det bemötandet och förutsättningarna
            runtomkring som är de mest centrala. Möjlighet till eget boende,
            träffpunkter med andra i samma situation och en föräldrautbildning
            anpassad efter deras specifika behov borde vara självklarheter.
            Här skulle mycket kunna göras vad gäller utformningen av mödra-
            och barnavårdcentralernas arbete, inte minst för att stärka de
            unga pappornas delaktighet.
          </p>
          <p xml:id="i-5jRKytsYnve4iBCNLGdRCm">
            Möjligheten till eget boende är en enskilt mycket viktig fråga
            för att förbättra de unga föräldrarnas chanser att få fäste i
            sin roll som förälder och som vuxen. Även om de ekonomiska aspekterna
            är en förutsättning är de inte en tillräcklig sådan på den bostadsmarknad
            som i dag råder främst i våra storstäder. Det är därför viktigt
            att regeringen tar sitt ansvar och ser över vilka förändringar
            som behövs för att alla unga föräldrar ska kunna erbjudas möjligheten
            till ett eget boende.
          </p>
          <p xml:id="i-6hYv8NLcG7mqZQzAzTaXm8">
            För att ändå kort beröra de ekonomiska förutsättningarna kan
            nämnas det faktum att föräldrar som innan barnets födelse inte
            kommit in på arbetsmarknaden helt är hänvisade till garantibeloppen
            i föräldraförsäkringen. Det är ytterligt anmärkningsvärt att dessa
            föräldrar väntas kunna försörja sig och sitt barn på en ersättning
            som trots höjningen till 150 kr per dag uppgår till en månadsinkomst
            på knappt 2 200 kr efter skatt. Detta är ett tydligt exempel på
            ett välfärdssystem som inte tar hänsyn till unga föräldrars omständigheter
            utan helt är anpassat efter dem som redan är inne på arbetsmarknaden.
          </p>
          <p xml:id="i-L59GEqfdyvmTGUhvDsyPUn">
            De unga mammor som intervjuats i Kvinnoforums studie visar tydligt
            att de utgör en liten men viljestark samhällsgrupp som ständigt
            kravlar sig upp ur hålen på det välfärdsnät som vävts utan hänsyn
            till deras förutsättningar.Men genom att förbättra situationen
            för unga föräldrar kan deras viljestyrka fokuseras på det mest
            centrala; barnet och framtiden.
          </p>
          <p xml:id="i-RF3JLGzZsMTiNMAKnVNjEg">
            Med anledning av ovanstående vill jag ställa följande frågor
            till näringsministern:
          </p>
          <p xml:id="i-MurF9TbyPZEGzgxu3nQi2j">
            Vad avser ministern att göra för att säkerställa ett ändrat bemötande
            gentemot unga blivande föräldrar i kontakten med samhällets företrädare?
          </p>
          <p xml:id="i-5bbM9swiqDwQALZSsBLL1E">
            Vad avser ministern att göra för att förbättra den ekonomiska
            situationen för unga föräldrar?
          </p>
          <p xml:id="i-HLXRr8n5anvJWLCj7wuUg5">
            Vilka åtgärder avser ministern att vidta för att skapa möjlighet
            till eget boende för unga föräldrar?
          </p>
          <p xml:id="i-8AfSE7NAouchX95jYHtqTY">
            Vilka åtgärder avser ministern att vidta för att unga föräldrar
            inte ska fastna i ett socialbidragsberoende?
          </p>
          <p xml:id="i-5mjDA9ocFzFRYvArc3rrgU">
            Vad avser ministern att göra för att underlätta för unga föräldrar
            att fullfölja sina studier?
          </p>
        </div>
      </div>
    </body>
  </text>
</TEI>
