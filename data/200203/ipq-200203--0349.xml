<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0349">
  <teiHeader>
    <fileDesc>
      <titleStmt>
        <title>fastighetsskatten</title>
        <author>Tysklind, Lars (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>fastighetsskatten till finansminister Bosse Ringholm om fastighetsskatten</title>
          <idno type="rdwebb">GQ10349</idno>
          <ref type="dokument_url_text">http://data.riksdagen.se/dokument/GQ10349/text</ref>
          <ref type="dokument_url_html">http://data.riksdagen.se/dokument/GQ10349</ref>
          <ref type="dokumentstatus_url_xml">http://data.riksdagen.se/dokumentstatus/GQ10349</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RDeqY3mXLBtUS9bixjvHS</idno>
            <persName>Lars Tysklind</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-2UpfxkYZcFUw2dLSsaGoZd" corresp="i-RDeqY3mXLBtUS9bixjvHS">
          <date when="2003-05-09"/>
        </correspAction>
        <correspAction type="answered" xml:id="i-SQJLxpFG75ZKv2VbK81vyL">
          <date when="2003-05-26"/>
        </correspAction>
        <correspAction type="received" xml:id="i-QRWXpRz6SdruAwesadTJgs" corresp="i-A5R84cTmpky3NHJ7nLKaEt">
          <date when="2003-05-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KWVbLWdy5F6N7DsH8Neo8L">
            Interpellation 2002/03:349 av Lars Tysklind (fp) till finansminister
            Bosse Ringholm om fastighetsskatten
          </p>
        </div>
        <div type="ipqSubmissionInfo">
          <p xml:id="i-A66ukHTW9gXdYhydr874UZ">
            den 9 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-YU2mtpwDpQPFdJxBuatapV">
            Förslagen till nya taxeringsvärden på fastigheter har nu skickats
            ut. På många platser, bland annat i Bohusläns kustsamhällen, har
            dessa skapat stor oro på grund av den osäkerhet man känner inför
            framtiden då man ställer sig frågan: Har jag råd att behålla min
            fastighet? Detta gäller såväl permanentboende som deltidsboende.
          </p>
          <p xml:id="i-8Y9iCU6hTLB5GAEzmUjHxw">
            Belägenhetsfaktorn driver snabbt upp markvärdet och därmed det
            totala taxeringsvärdet. Grunderna för belägenhetsfaktorn har också
            ändrats.
          </p>
          <p xml:id="i-MQqHt751fqTWGkVQjBgvWE">
            Vid ett möte i Grundsund i Lysekils kommun kunde man redovisa
            ett flertal exempel på att taxeringsvärdet ökar med upp till 75
            %. Ett enstaka exempel, men ingen enstaka företeelse. Samma signaler
            kommer från attraktiva områden i hela landet.
          </p>
          <p xml:id="i-FokgtNVjeG44o15j67sxAu">
            Man kan fråga sig om detta är rimligt, då det kommer att leda
            till att många tvingas sälja. Det är ingen tvekan om att befolkningen
            upplever ett reellt hot att drivas från hus och hem.
          </p>
          <p xml:id="i-5geTbcqhEeXxqR38LV5qVE">
            Detta visar att fastighetskatten inte tas ut efter bärkraft och
            dessutom ska man betala med pengar som man inte har. Förmögenhetsskatten
            förvärrar situationen ytterligare för många.
          </p>
          <p xml:id="i-38niP5d9DAHnMKTKVDJ6CZ">
            Regeringen har vid ett flertal tillfällen hänvisat till den så
            kallade begränsningsregeln, men det blir ändå en stor börda för
            människor med låg inkomst. Marginalerna för dessa är ju från början
            små. Om man dessutom ej är folkbokförd på fastigheten får man
            betala hela fastighetsskatten. Det kan i många fall röra sig om
            personer som övertagit sitt föräldrahem och bor på annan plats.
          </p>
          <p xml:id="i-S1JcswrvQX2UExUaqsEbL8">
            Det uppstår en situation där köpstarka kunder driver upp fastighetspriserna
            i attraktiva kustsamhällen och därmed ger orimligt höga taxeringsvärden.
            Detta i sin tur ger orimligt hög fastighetsskatt som riskerar
            att framtvinga en försäljning till köpstarka kunder. Detta leder
            till ökad segregation och utarmning av permanentboendet i kustsamhällena.
          </p>
          <p xml:id="i-5eXQbm7gsMoSaTvgjpKi9d">
            I Folkpartiets vårbudgetmotion sägs följande om fastighetsskatten:
          </p>
          <p xml:id="i-RpnuhkCkS5r3EgCLKpjfRY">
            Sänk fastighetsskatten!
          </p>
          <p xml:id="i-XkLoShzrfqygfWLAQCXyWb">
            För många människor är det huvudsakliga sparandet lagt i boendet.
            Fastighetsskatt och i många fall förmögenhetsskatt gör att detta
            blir orimligt högt beskattat och boendekostnaderna oöverkomliga.
            Dagens beskattningsform är oacceptabel. Folkpartiet anser att
            sänkningen av fastighetsbeskattningen ska ske stegvis och inledas
            omgående. Hela systemet för taxering måste reformeras, och likformighet
            mellan boendeformer upprättas. I avvaktan på en grundläggande
            reformering bör taxeringsvärdena därför åter "frysas" till den
            nivå som gällde 1997, vid skattesatserna 1,0 % för enfamiljshus
            och 0,5 % för flerfamiljshus. Detta betyder en omedelbar skattelättnad
            om ca 6 miljarder kronor.
          </p>
          <p xml:id="i-L3SkbnG5G3oZ1knN5vHQ4X">
            Förslag finns också om en förändring för beräkningsgrunden för
            förmögenhetsskatt som gör att de allra flesta innehavare av vanliga
            bostäder slipper betala förmögenhetsskatt. På sikt anser vi att
            förmögenhetsskatten ska slopas.
          </p>
          <p xml:id="i-G1SVPwmGosiFxJYcEopfCv">
            Med anledning av ovanstående vill jag ställa följande fråga till
            finansministern:
          </p>
          <p xml:id="i-7wV7GNLZg38hPvpvvtVxfD">
            Vilka ytterligare åtgärder avser finansministern att vidta för
            att förhindra att höga taxeringsvärden får den konsekvensen att
            enskilda människor tvingas sälja sina fastigheter på grund av
            att man inte klarar av att betala fastighetskatten?
          </p>
        </div>
      </div>
    </body>
  </text>
</TEI>
