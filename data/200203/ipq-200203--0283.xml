<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0283">
  <teiHeader>
    <fileDesc>
      <titleStmt>
        <title>anhöriginvandring</title>
        <author>Ekström, Anne-Marie (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>anhöriginvandring till statsrådet Jan O Karlsson om anhöriginvandring</title>
          <idno type="rdwebb">GQ10283</idno>
          <ref type="dokument_url_text">http://data.riksdagen.se/dokument/GQ10283/text</ref>
          <ref type="dokument_url_html">http://data.riksdagen.se/dokument/GQ10283</ref>
          <ref type="dokumentstatus_url_xml">http://data.riksdagen.se/dokumentstatus/GQ10283</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmSX9m2mxvWevquvVduNpz</idno>
            <persName>Anne-Marie Ekström</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>Jan O Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>Jan O Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-393K9WwjWvmLpGCB97ruTL" corresp="i-UmSX9m2mxvWevquvVduNpz">
          <date when="2003-04-10"/>
        </correspAction>
        <correspAction type="received" xml:id="i-PHRPSPiLr73M2vU1C8uEbN" corresp="i-3MwbJPjHpsScrukDj5ohhN">
          <date when="2003-04-10"/>
        </correspAction>
        <correspAction type="answered" xml:id="i-LGxnp3QgGFuqexhVccDnz5" corresp="i-3MwbJPjHpsScrukDj5ohhN">
          <date when="2003-05-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PkEe9VysZhGeioYhAbjuws">
            Interpellation 2002/03:283 av Anne-Marie Ekström (fp) till statsrådet
            Jan O Karlsson om anhöriginvandring
          </p>
        </div>
        <div type="ipqSubmissionInfo">
          <p xml:id="i-TJLhgHVVjFDH5DnrpWDHWx">
            den 10 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NMHLCysQMMpx5m58zX5xuu">
            Under 2002 lämnade den parlamentariska Anhörigkommittén ett delbetänkande
            om anhöriginvandring, SOU 2002:13.
          </p>
          <p xml:id="i-TPcjug8mp15fQxmio2QsyK">
            I delbetänkandet finns förslag som reglerar vilka anhöriga utanför
            kärnfamiljen som ska få större möjlighet att invandra under förutsättning
            att försörjningen är garanterad under de tre första åren, förslag
            hur prövningen av oetablerade förhållanden i allmänhet och arrangerade
            äktenskap ska förbättras, förslag som ger möjlighet till DNA-analys
            för att fastställa släktskap och förslag för en mer generös viseringspolitik.
            Enligt delbetänkandet skulle dessa förslag kunna träda i kraft
            den 1 juli 2003.
          </p>
          <p xml:id="i-Vu5mHisQM84BP6UFqfG5rC">
            I ett frågesvar till undertecknad har statsrådet påpekat att
            något förslag inte kommer under detta år eftersom regeringen avvaktar
            det förslag till direktiv som gäller anhöriginvandring som är
            på gång inom EU. Detta förslag förväntas läggas fram i juni 2003.
          </p>
          <p xml:id="i-YUkvko22qW356PVWAZo33c">
            År 1997 infördes försämrade möjligheter för personer som inte
            tillhör kärnfamiljen att få invandra till Sverige. Bland annat
            innebär förändringarna att en åldrad förälder som finns ensam
            kvar i hemlandet inte längre kan förenas med sina vuxna barn,
            så kallat "sista-länk"-fall.
          </p>
          <p xml:id="i-2Q87edqQ8RXMT4dcCivKoT">
            Den nu aviserade förseningen av genomförandet av Anhörigkommitténs
            förslag är ett stort bakslag för många invandrare som har en ensam
            förälder kvar i hemlandet eller i något flyktingläger. Många är
            också de som vill ha besök av andra släktingar men som förhindras
            av det på grund av att släktingarna inte får visum.
          </p>
          <p xml:id="i-Fe9zysb2BQ1Dh4BYWz8Jxp">
            När man ska skapa en ny tillvaro i sitt nya land finns hela tiden
            funderingar kring vad som skett med de anhöriga som blev kvar
            och hur de mår. Detta försvårar integrationen. När man inte kan
            släppa tanken på de anhörigas situation har man svårare att koncentrera
            sig på att tillgodogöra sig språkundervisning och helhjärtat satsa
            på en tillvaro i sitt nya hemland. Möjligheten att kunna få hit
            sina föräldrar eller få besök även för kortare tid av sina nära
            och kära skulle underlätta och snabba upp integrationsprocessen
            för den enskilde individen.
          </p>
          <p xml:id="i-5RupCDJJxwJuG92X4cBKiH">
            Även de övriga förslagen i Anhörigkommitténs betänkande är utomordentligt
            viktiga. Det förekommer att män gång på gång gifter sig med en
            utländsk kvinna som han sedan behandlar illa psykiskt och fysiskt.
            Om kvinnan varit här kortare tid än två år och vill separera riskerar
            hon att utvisas. Det förslag till noggrannare kontroller som ska
            göras om anknytningspersonen, den person som befinner sig i Sverige,
            varit straffad eller gift tidigare kan motverka sådan "import"
            av kvinnor. I flera kulturer finns traditionen med så kallade
            arrangerade äktenskap där föräldrarna bestämmer äktenskapet. Även
            vid denna form av äktenskap ska noggrannare kontroller göras enligt
            det framlagda förslaget.
          </p>
          <p xml:id="i-HuYh3qLurG3Rtj2t1ayBKQ">
            Möjlighet till frivillig DNA-analys för att avgöra släktskap
            kan underlätta fastställande av släktskap när andra bevis om släktskap
            är svåra att få fram.
          </p>
          <p xml:id="i-WQNZJg7CCS2HrGPdU3XSbU">
            Självklart är det viktigt att en harmonisering av reglerna för
            anhöriginvandring görs inom EU. De regler som genomförs ska dock
            vara minimiregler. Förslaget som finns till EU-direktiv har diskuterats
            länge. Det borde kunna vara enkelt att med utgångspunkt från den
            utredning som Anhörigkommittén lagt fram även beakta eventuella
            avvikande förslag i EU-förslaget. Utlänningslagen kan ju också
            kompletteras vid senare tillfälle om det framtida EU-direktivet
            skulle skapa ett sådant behov.
          </p>
          <p xml:id="i-ULB6hUyYc6sf9EYZqJmDGA">
            Med hävisning till ovanstående vill jag fråga migrationsministern:
          </p>
          <p xml:id="i-gAVZG3SZQZbfxtEa9geQM">
            Avser statsrådet att vidta åtgärder för att inte ytterligare
            försena genomförandet av de förslag som Anhörigkommittén lagt
            fram?
          </p>
        </div>
      </div>
    </body>
  </text>
</TEI>
