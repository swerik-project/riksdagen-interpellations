<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0327">
  <teiHeader>
    <fileDesc>
      <titleStmt>
        <title>regeringen och riksdagen</title>
        <author>Krantz, Tobias (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>regeringen och riksdagen till statsminister Göran Persson om regeringen och riksdagen</title>
          <idno type="rdwebb">GQ10327</idno>
          <ref type="dokument_url_text">http://data.riksdagen.se/dokument/GQ10327/text</ref>
          <ref type="dokument_url_html">http://data.riksdagen.se/dokument/GQ10327</ref>
          <ref type="dokumentstatus_url_xml">http://data.riksdagen.se/dokumentstatus/GQ10327</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnkrZ3NAvoWXY6Krxbkudq</idno>
            <persName>Tobias Krantz</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GBrqHHBvD2cmPsyrVZAnAB" corresp="i-UnkrZ3NAvoWXY6Krxbkudq">
          <date when="2003-05-06"/>
        </correspAction>
        <correspAction type="answered" xml:id="i-6ZWrdsjraFxHp4PmXP5amR">
          <date when="2003-05-19"/>
        </correspAction>
        <correspAction type="received" xml:id="i-6oH3zQEG36SkpdETzk7TXK" corresp="i-3kVCtR7mCK6mW2F6oaBMR5">
          <date when="2003-05-06"/>
        </correspAction>
        <correspAction type="answered" xml:id="i-Bz2gxBRNzELjDWsVw7hry2" corresp="i-HNvivTxAPySuVXe8X3z3LJ">
          <date when="2003-05-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SeTH1bmseM1azMgFh4tn2T">
            Interpellation 2002/03:327 av Tobias Krantz (fp) till statsminister
            Göran Persson om regeringen och riksdagen
          </p>
        </div>
        <div type="ipqSubmissionInfo">
          <p xml:id="i-6EqpvuQS9GSHNhxuR6ysM1">
            den 6 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Df4gCu5fxcZmHky1jyXKVi">
            Under senare år har riksdagen fattat en rad beslut som regeringen,
            trots i vissa fall flera uppmaningar, inte har verkställt inom
            föreskriven tid. Regeringens hantering av riksdagens beslut om
            så kallad finansiell samordning mellan sjukvården och försäkringskassan
            (Finsam) och frågan om pomperipossaeffekten för småföretagare
            är två uppmärksammade exempel.
          </p>
          <p xml:id="i-6SQgzgrjhSNUP7SKDc5uFU">
            I det förra fallet fattade riksdagen hösten 2000 beslut om att
            regeringen ett år senare skulle presentera ett förslag som skulle
            göra det möjligt med finansiell samordning mellan försäkringskassorna
            och sjukvården. Gång på gång har regeringen låtit bli att återkomma
            till riksdagen med ett förslag; någon proposition har ännu inte
            lagts även om propositionsförteckningen från januari utlovar en
            sådan under maj månad i år.
          </p>
          <p xml:id="i-EddbnrZn79hedTDLFsHvdK">
            Våren 2002 beslöt riksdagen att regeringen senast i augusti samma
            år skulle lämna ett förslag om hur pomperipossaeffekten för småföretagare
            skulle kunna avskaffas. Den så kallade pomperipossaeffekten uppstod
            bland annat när en företagare sålde sitt bolag och fick betalt
            i aktier som senare blev värdelösa. Företagaren tvingades då betala
            skatt på en vinst som inte längre fanns. Någon proposition lämnades
            emellertid inte inom den stipulerade tidsramen. Inte heller gav
            regeringen någon ordentlig förklaring till varför förslaget uteblev.
            Först i november kom regeringens proposition. Regeringens agerande
            har nyligen kritiserats enhälligt av riksdagens skatteutskott
            och granskas för närvarande av konstitutionsutskottet.
          </p>
          <p xml:id="i-WCpE6WyAx2SXS3cKccS3ws">
            Regeringens egen skrivelse 2002/03:75 Redogörelse för behandlingen
            av riksdagens skrivelser till regeringen visar också att pomperipossa
            och Finsam inte är några isolerade företeelser. Vid årsskiftet
            hade 173 riksdagsbeslut inte verkställts. 33 av riksdagens skrivelser
            var över fem år gamla; sex hade inte slutbehandlats trots att
            de hade över tio år på nacken. Fram träder ett mycket bekymmersamt
            mönster. Regeringen struntar helt enkelt i många riksdagsbeslut.
            Oavsett om det sker medvetet eller omedvetet vittnar det om nonchalans
            och bristande respekt för riksdagen.
          </p>
          <p xml:id="i-ALMG1kWFQaPWJsgVS5kQ9X">
            Med anledning av vad som ovan har anförts vill jag fråga statsministern
            vilka åtgärder han avser att vidta för att se till att regeringen
            respekterar riksdagen och verkställer de beslut som riksdagen
            har fattat.
          </p>
        </div>
      </div>
    </body>
  </text>
</TEI>
