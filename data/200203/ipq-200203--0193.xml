<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0193">
  <teiHeader>
    <fileDesc>
      <titleStmt>
        <title>regeringens samarbetspartier</title>
        <author>Lundgren, Bo (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>regeringens samarbetspartier till statsminister Göran Persson om regeringens samarbetspartier</title>
          <idno type="rdwebb">GQ10193</idno>
          <ref type="dokument_url_text">http://data.riksdagen.se/dokument/GQ10193/text</ref>
          <ref type="dokument_url_html">http://data.riksdagen.se/dokument/GQ10193</ref>
          <ref type="dokumentstatus_url_xml">http://data.riksdagen.se/dokumentstatus/GQ10193</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4i5vpDVzDizjgGeYkeoK2E</idno>
            <persName>Bo Lundgren</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Pdi5kMVnG2Uf7jMKcW9Umi" corresp="i-4i5vpDVzDizjgGeYkeoK2E">
          <date when="2003-02-17"/>
        </correspAction>
        <correspAction type="received" xml:id="i-WTV1usrxiVWHjY9gYvityR">
          <date when="2003-02-17"/>
        </correspAction>
        <correspAction type="answered" xml:id="i-KWoKb9kmpaVFBccApU1KnG">
          <date when="2003-03-07"/>
        </correspAction>
        <correspAction type="received" xml:id="i-HV7Wz19KBPUD2PCdQN4Y8k" corresp="i-3kVCtR7mCK6mW2F6oaBMR5">
          <date when="2003-02-17"/>
        </correspAction>
        <correspAction type="answered" xml:id="i-QRWpTcEJ2oid48wEvy5LWN" corresp="i-3kVCtR7mCK6mW2F6oaBMR5">
          <date when="2003-03-07"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-ARWKrkq5g64NaL9KjzhynW">
            Interpellation 2002/03:193 av Bo Lundgren (m) till statsminister
            Göran Persson om regeringens samarbetspartier
          </p>
        </div>
        <div type="ipqSubmissionInfo">
          <p xml:id="i-B4CBnkUpuMVf4e8UqyPFUy">
            den 17 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LA9gXDk1AiXBzRSaui6D6V">
            I riksdagens utrikesdebatt den 12 februari 2003 stod företrädare
            för regeringens samarbetspartier för flera uppseendeväckande uttalanden.
          </p>
          <p xml:id="i-KLBFxsQRDubyQQdtzgiDWN">
            Vänsterpartiet företräddes av Lars Ohly, som i debatten drog
            slutsatsen att Göran Persson "bejakade kriget". Ohly hävdade emellertid
            att "vi har lyckats pressa regeringen att ta ett steg bort från
            den primitiva krigshets som George Bush och hans regering står
            för". Ohly fortsatte: "Vad det handlar om är vissa organisationers
            och vissa regeringars önskan om att gå i krig mot Irak."
          </p>
          <p xml:id="i-Ge4PMfmSF4iSvWzLFsgmR4">
            Den nyanslösa och tendentiösa hållning som Ohly gav uttryck för
            i riksdagsdebatten är ett tydligt exempel på att kommunismens
            idéer och retorik fortfarande präglar Vänsterpartiet. Inläggen
            illustrerade den kompromisslösa anti-amerikanism som är djupt
            rotad i Vänsterpartiet. Den grundläggande orsaken är att USA står
            för marknadsekonomi och för det öppna samhälle där människor sätts
            före politiken.
          </p>
          <p xml:id="i-LozTu863Boi2rKpjzsoUtv">
            Ohly tog ett tydligt steg bort från den svenska regeringens ställningstagande
            till förmån för FN:s unika roll som uttolkare av folkrätten genom
            att hävda att väpnade insatser mot Irak bara har "en viss folkrättslig
            legitimitet" men att "det går inte att gömma sig bakom FN".
          </p>
          <p xml:id="i-4s7iR47iCzaPHve6gFKoWW">
            I den utrikespolitiska debatten tog Vänsterpartiet tydligt avstånd
            från USA:s, Sveriges regerings och FN:s legitima krav på att Irak
            avrustar sina massförstörelsevapen.
          </p>
          <p xml:id="i-3xk23FkmzdfYnEyL97ED4N">
            Sådant är Vänsterpartiets perspektiv. Det är inte nytt. Under
            det kalla kriget gav det först uttalat och sedan outtalat stöd
            åt Sovjetunionen i konflikt med den fria, demokratiska världen.
          </p>
          <p xml:id="i-ARLYo3ciHBp9eWdA8t3PiG">
            När det blev uppenbart att den fruktansvärda talibanregimen i
            Afghanistan understödde terrorister som mördade drygt 3 000 människor
            den 11 september 2001, var Vänstern motståndare till insatser
            för att undanröja detta hot mot det öppna samhället och befria
            det afghanska folket.
          </p>
          <p xml:id="i-GNdjthPohXZJxMcfAFFzTD">
            Miljöpartiets företrädare i utrikesdebatten, Lotta N Hedström,
            gick ännu längre och påstod att en eventuell aktion mot den irakiska
            regimen inte handlar om att säkra frihet och fred, utan om att
            den amerikanska presidentadministrationen drivs av egna ekonomiska
            intressen:
          </p>
          <p xml:id="i-CQb9ze8H7DbQphW9n85Xmi">
            "Bushs rådgivare Condoleeza Rice sägs ha starka intressen i oljeindustrin,
            och oljemagnaterna sponsrade Bushs presidentvalskampanj (.) Jag
            säger er: Leta efter den dolda agendan, det som döljer sig bakom
            kravet på avväpning."
          </p>
          <p xml:id="i-7n1WJWUs9dkzv9Uc411djy">
            Hon hävdade också att det bara är vapenförsäljare, drogindustrin
            och människor som säljer andra människor som sexslavar som tjänar
            på en väpnad aktion mot den irakiska regimen.
          </p>
          <p xml:id="i-5FkW4xrhvi5qpCHRJ37HKz">
            Så illa tycker uppenbarligen Vänsterpartiets och Miljöpartiets
            utrikespolitiska talesmän om samhällssystemet i världens starkaste
            demokrati, som oftare än något annat land tar ansvar och gör insatser
            för människors frihet och det öppna samhället, att de hellre kritiserar
            USA än den irakiska regim som mördar sin egen befolkning. En regim
            som försökt föra FN bakom ljuset under tolv år och som hotar omvärlden
            med massförstörelsevapen och terrorattacker.
          </p>
          <p xml:id="i-HKfhwF9SPSchHSMa7TzyjT">
            I det öppna samhälle som vi lever i får även obehagliga åsikter
            finnas och föras fram. I ett samhälle med åsiktsfrihet är det
            tillåtet att inte ta ställning för frihet och demokrati i kampen
            mot förtryck och diktatur.
          </p>
          <p xml:id="i-Ps2XAuSmdfMfEZasDB8EJ4">
            Men att sådana åsikter framförs av två partier som har ett direkt
            inflytande på regeringens politik är stötande. Det räcker inte
            att hänvisa till att utrikes- och försvarspolitiken inte omfattas
            av samarbetet. Det avtal som träffats med Vänsterpartiet och Miljöpartiet
            ger självfallet dessa partier stort generellt inflytande.
          </p>
          <p xml:id="i-3GMoC7Ae393WhX83TYkPrH">
            Mycket av regeringspolitiken förhandlas fram i slutna rum. Både
            Vänsterpartiet och Miljöpartiet har tjänstemän placerade i Regeringskansliet.
            När regeringens politik presenteras för riksdagen är den för det
            mesta redan färdigförhandlad.
          </p>
          <p xml:id="i-KVdcsewZZQ5r8cv72qCZTK">
            Utöver att detta är ett problem ur principiellt parlamentarisk
            synvinkel, innebär det också att Socialdemokraterna bidrar till
            att ge partier med en verklighetsfrånvänd och djupt USA-fientlig
            inställning legitimitet, såväl i Sverige som utomlands.
          </p>
          <p xml:id="i-9SNRoEmd3yd3osHUbfn8t">
            Även om utrikespolitiken formellt är undantagen från samarbetet,
            skadas Sveriges anseende internationellt av att regeringens mandat
            är avhängigt partier med en utrikespolitik som utgår från att
            det kalla kriget fortfarande pågår.
          </p>
          <p xml:id="i-FYYZpWtU9U4gTxRQpNekyu">
            En statsminister måste vara beredd att välja bort lättköpt opinionsstöd
            till förmån för större värden. Det borde vara självklart att partier
            med tveksam utrikespolitik hålls utanför alla former av regeringssamverkan.
          </p>
          <p xml:id="i-GU88Pf19Gzg9oFBB1ify3S">
            Mot denna bakgrund vill jag fråga statsministern:
          </p>
          <p xml:id="i-Vu3NFH5kHPdNtEzTDyq9gb">
            Är statsministern beredd att dra konsekvenserna av Vänsterpartiets
            och Miljöpartiets utrikespolitik och avbryta regeringssamverkan
            med dessa partier?
          </p>
        </div>
      </div>
    </body>
  </text>
</TEI>
