<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0358">
  <teiHeader>
    <fileDesc>
      <titleStmt>
        <title>Svenska Akademiens ordbok</title>
        <author>Narti, Ana Maria (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svenska Akademiens ordbok till näringsminister Leif Pagrotsky om Svenska Akademiens ordbok</title>
          <idno type="rdwebb">GQ10358</idno>
          <ref type="dokument_url_text">http://data.riksdagen.se/dokument/GQ10358/text</ref>
          <ref type="dokument_url_html">http://data.riksdagen.se/dokument/GQ10358</ref>
          <ref type="dokumentstatus_url_xml">http://data.riksdagen.se/dokumentstatus/GQ10358</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <persName>Ana Maria Narti</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-NXX1mYFGx9wGn6xQHLTaFh" corresp="i-4SAiMdwrEthd2M8z2yjtkv">
          <date when="2003-05-09"/>
        </correspAction>
        <correspAction type="answered" xml:id="i-TEZX4HmW5hrBpNT6hYGhDc">
          <date when="2003-05-27"/>
        </correspAction>
        <correspAction type="answered" xml:id="i-XjkRjGJvUpciXJyKhGkiKL">
          <date when="2003-05-27"/>
        </correspAction>
        <correspAction type="received" xml:id="i-SqTmRqYcKjA8CjB3Bw1zga" corresp="i-V19ff9MeDZhTGpv5xEprbu">
          <date when="2003-05-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FsgScbD6RtyJrU6uXjYD6n">
            Interpellation 2002/03:358 av Ana Maria Narti (fp) till näringsminister
            Leif Pagrotsky om Svenska Akademiens ordbok
          </p>
        </div>
        <div type="ipqSubmissionInfo">
          <p xml:id="i-P2fyYKApq1VoCD519WgrDm">
            den 9 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LCT53uw5dx3JvEMD3GX4PL">
            Ett av Sveriges viktigaste kulturprojekt hotas att avbrytas efter
            över hundra år av skapande historia. Det gäller Svenska Akademiens
            ordbok vars utgivning helt finansieras med intäkter från Post-
            och Inrikes Tidningar.
          </p>
          <p xml:id="i-PUPpfesnkZg8fnzLCA2REg">
            Gustaf III gav 1791 Svenska Akademien utgivningsrätten till Post-
            och Inrikes Tidningar. Då fastställdes det att ingen kungörelse
            i Sverige äger laglig verkan innan den publicerats i detta organ.
            Kungen ville skapa en tillförlitlig anslagstavla för viktiga underrättelser
            och samtidigt göra Akademien oberoende av statskassan. Akademien
            skulle vara en nationell institution och inte en del av kronan.
            Intäkterna från Post- och Inrikes Tidningar och senare också enskilda
            donationer har givit Akademien frihet att verka utan hänsyn till
            politiska konjunkturer. Självständigheten har ett stort värde
            exempelvis för det litterära Nobelprisets integritet.
          </p>
          <p xml:id="i-Ntsdb4E7TMrBVrAv63MVP5">
            Ordboken har varit under arbete sedan 1883. Utgivningen nådde
            förra året bokstaven T. Av 40 planerade band har hittills 33 utkommit.
            Med nuvarande kapacitet hos redaktionen i Lund beräknas ordboken
            vara färdig år 2017. Akademien spenderar årligen 11@12 miljoner
            på ordboken och det anknutna OSA-projektet, som gör de tryckta
            volymerna tillgängliga för allmänheten i dataform som en gratis
            nättjänst. Ingen vet varifrån motsvarande summa skulle tas om
            den gällande kungörelseordningen avskaffades. Akademien har inte
            sådana reserver. En lagändring hotar hela projektet.
          </p>
          <p xml:id="i-FKCGid6UBQ1NYR2HdG7Pvw">
            Post- och Inrikes Tidningar utgavs för första gången 1645 och
            är därmed världens äldsta ännu utkommande tidning. Tidningens
            försvinnande skulle i sig själv utgöra en stor förlust för den
            svenska allmänheten. Att den överväldigande delen av de legala
            kungörelserna finns i Post- och Inrikes Tidningar är ett välkänt
            faktum för medborgare, myndigheter och näringsliv. Tidningen,
            som ges ut fem dagar i veckan, är tillgänglig för alla via kommuner
            och bibliotek som prenumererar på den. Prenumeranter är också
            banker, kreditinstitut, advokatfirmor och andra företag samt statliga
            myndigheter. Sedan några år ingår Post- och Inrikes också i Internettjänsten
            PointLex och kan inhämtas på nätet. Några klagomål på den rådande
            kungörelseordningen från medborgare, näringsliv och andra myndigheter
            än PRV finns veterligen inte.
          </p>
          <p xml:id="i-N5rffvKnAvFZ1QRkVdSm8N">
            Nu vill Patent och Registreringsverket @ PRV @ som under senare
            tid har haft ansvaret för tidningen lägga ned den och ersätta
            den med en särskild elektronisk portal, en hemsida för kungörelser.
            Bakom denna förändring ligger faktiskt bara Patent och Registreringsverkets
            dåliga ekonomi. Detta kan inte betraktas som skäl nog för att
            stoppa utvecklingen och spridningen av en av landets viktigaste
            kunskapssamlingar.
          </p>
          <p xml:id="i-SquTuVv6aHWRCJ5WiEJfSX">
            Problemen som reser sig ur denna strävan är allvarliga. För det
            första: en oerhört viktig källa till information och dokumentation
            hotas. En elektronisk utgivning är inte alls garanterad att överleva
            historiskt, många svåra frågor om bevarande av elektroniska medier
            är i dag långt ifrån lösta. Flera utredningar försöker finna svar
            på dessa tekniska svåra frågor som hittills inte har fått en lösning.
            Alltså @ en elektronisk portal kommer inte att täcka samma funktion
            som den nuvarande tryckta tidningen, så länge som tekniken inte
            helt garanterar en absolut säkerhet och ett besående bevarande
            av informationen.
          </p>
          <p xml:id="i-JqSDvWKQsFCEs2g7biLz8H">
            Samtidigt skulle Svenska Akademiens Ordbok förlora sin finansiering.
            Patent och Registreringsverkets ekonomiska svårigheter kan inte
            betraktas som en godtagbar anledning för att en gång för alla
            underminera den Svenska Akademiens självständighet. Att ersätta
            intäkterna som försvinner med Post och Inrikes Tidningar via en
            stark fond kräver en engångsinvestering på 400 miljoner eller
            en årlig finansiering med skattemedel på 11@12 miljoner fram till
            2017.
          </p>
          <p xml:id="i-h9qTLP5yjtKe8nq5CoukP">
            Frågan om tidningens kungörelserätt har diskuterats i minst 80
            år och diskuterades för inte så länge sedan i riksdagens Näringsutskott.
            Utskottet anmodade regeringen att snarast lägga fram förslag som
            innebär både att PRV slipper kungöra ärenden i Post- och Inrikes
            Tidningar och att finansieringen av ordboken säkras. Detta ställningstagande
            kunde försvaras när Sveriges ekonomi visade bättre siffror men
            det verkar i dag mynna ut i krav på att göra det omöjliga möjligt.
            Regeringskansliet arbetar nu med ett förslag. Men som sagt, vi
            befinner oss vid ingången i en lågkonjunktur vars omfattning och
            djup ingen kan uppskatta; att nu finna så stora och så långvariga
            säkra investeringskällor som utgivningen behöver är uteslutet.
          </p>
          <p xml:id="i-3fJirPkCMtfjfPVzwbRNEU">
            Med anledning av beskrivna fakta och framför allt med hänsyn
            till Sveriges ansträngda budget vänder jag mig till näringsministern
            med följande frågor:
          </p>
          <p xml:id="i-7Cp9PxJcqRFfsLRe9mwRvw">
            Hur anser näringsministern att akademiens ordbok ska finansieras
            i framtiden? Vilka åtgärder avser näringsministern att vidta för
            att garantera akademiens ekonomiska självständighet och att även
            i framtiden erbjuda allmänheten och forskningen ett pålitligt
            och hållbart offentligt organ för kungörelser?
          </p>
        </div>
      </div>
    </body>
  </text>
</TEI>
