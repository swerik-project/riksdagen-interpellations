<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0146">
  <teiHeader>
    <fileDesc>
      <titleStmt>
        <title>trafikansvaret för Holmön</title>
        <author>Löfgren, Ulla (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>trafikansvaret för Holmön till statsrådet Ulrica Messing om trafikansvaret för Holmön</title>
          <idno type="rdwebb">GQ10146</idno>
          <ref type="dokument_url_text">http://data.riksdagen.se/dokument/GQ10146/text</ref>
          <ref type="dokument_url_html">http://data.riksdagen.se/dokument/GQ10146</ref>
          <ref type="dokumentstatus_url_xml">http://data.riksdagen.se/dokumentstatus/GQ10146</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YEdxJPN8cJMwnqfd9tHmTD</idno>
            <persName>Ulla Löfgren</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6hDk2sYEYX57AXPWV5r372" corresp="i-YEdxJPN8cJMwnqfd9tHmTD">
          <date when="2003-01-30"/>
        </correspAction>
        <correspAction type="received" xml:id="i-UVyVbAmp7JtvDLHiDBhyTZ" corresp="i-L7Ay5GaFaMutWEX7utMv62">
          <date when="2003-01-30"/>
        </correspAction>
        <correspAction type="answered" xml:id="i-ESFVMCGvUiTFCVnJdodPw2" corresp="i-L7Ay5GaFaMutWEX7utMv62">
          <date when="2003-02-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HRXgwDUdQB9dCoV1JScvu1">
            Interpellation 2002/03:146 av Ulla Löfgren (m) till statsrådet
            Ulrica Messing om trafikansvaret för Holmön
          </p>
        </div>
        <div type="ipqSubmissionInfo">
          <p xml:id="i-ESNXF3mFaDS7xNreqdyTTi">
            den 30 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SLj88nm6o2yU9JPcmWapyZ">
            Holmön är en ö i Kvarken, mellan Umeå och Björkö i Finland. Ön
            har sedan 1500-talet en bofast befolkning. För närvarande finns
            ett nittiotal fast bosatta på ön, som har såväl butik som skola
            och särskilt äldreboende.
          </p>
          <p xml:id="i-Hp1JLx7XanhY1acnfdq8gY">
            Under den förra mandatperioden väcktes fyra frågor som handlade
            om trafikansvaret för Holmön. I det senaste svaret, från den 16
            maj 2002, skriver den dåvarande näringsministern:
          </p>
          <p xml:id="i-B5q3FEPJGVxSbkPJhcMJZh">
            "I en skrivelse som inkom till Näringsdepartementet den 28 juni
            1999 hemställde Vägverket att regeringen skulle fatta beslut angående
            huvudmannaskapet för båtförbindelsen Norrfjärden@Holmön. Vägverket
            återtog ärendet genom skrivelse som inkom till Näringsdepartementet
            den 1 november 1999. Av skrivelsen framgår att Vägverket avser
            att fatta beslut i frågan om huvudmannaskapet för båtförbindelsen.
          </p>
          <p xml:id="i-TuRFyn1fBZaAEukNFDtQqZ">
            Det är Vägverket som handlägger och beslutar i frågan med stöd
            av gällande lag och praxis. Jag har erfarit att Vägverket har
            för avsikt att fortsätta driva båttrafiken under de förutsättningar
            som gäller i dag och att verket inte kommer att vidta någon förändring
            i avvaktan på regeringens behandling av utredningen om bidrag
            och regler för enskild väg.
          </p>
          <p xml:id="i-PaaVwMJSymbHVQHSVwVFdb">
            Utredaren har i betänkandet Enskild eller allmän väg? (SOU 2001:67)
            föreslagit att i fråga om integrerade trafiklösningar, som bl.a.
            trafiken till Holmön, bör uppdrag ges till rikstrafiken att förhandla
            för statens räkning med berörd kommun och länshuvudman om villkor
            för trafiken.
          </p>
          <p xml:id="i-MurL6HuTdcBKn4n7uqbbNS">
            Utredningens betänkande har remissbehandlats och bereds för närvarande
            inom Regeringskansliet."
          </p>
          <p xml:id="i-59yqmEq7jBpsv97E7bxoFg">
            Under tiden som regeringen och Vägverket tänker, kämpar holmöborna
            en ojämn kamp för öns överlevnad. Förhållandena kring vintertrafiken,
            som i princip löses tillfälligt från dag till dag, tär hårt på
            de människor som valt att vara bosatta på ön. Pendlarna misströstar
            och gamlingarna går i ständig oro för att de inte kan ta sig till
            fastlandet för planerade sjukhusbesök. Sedan Vägverket avsade
            sig ansvaret att staka vinterväg har passagerarkapaciteten sjunkit
            till tre passagerare per tur, obeaktat att det fordon som kommunen
            begagnar sig av utestänger en stor del av trafikanterna. Detta
            ska jämföras med sommartrafiken, som är dimensionerad för 170
            passagerare per tur.
          </p>
          <p xml:id="i-YQS1cXQfWYWTREAtXWEZFe">
            Det finns en historia kring Holmötrafiken som, enligt min mening,
            lägger ett stort ansvar på staten att lösa problemen.
          </p>
          <p xml:id="i-BEMGtu7xFX1cwYN7tRrcrS">
            Perioden fram till 1974
          </p>
          <p xml:id="i-Ei6Hn6aSRuKZQTTopisCEq">
            Vägförvaltningen håller vinterväg mellan Holmön och fastlandet
            genom utprickning och kontinuerlig mätning. Skyltades med "Överfart
            på egen risk". Holmöns kommun ansvarade för själva trafiken.
          </p>
          <p xml:id="i-CC6ut59Ms4FUH7k7xEYVvs">
            I en av vägförvaltningens PM från 1957 (angående vintertrafiken
            mellan fastlandet och Holmön) beskrivs det så som i följande utdrag:
          </p>
          <p xml:id="i-6KE8U91ZtsUZJgvWUXqhcX">
            "Under den tid på året då isen på Västra Kvarken är farbar, hålles
            genom vägförvaltningens försorg särskild vinterväg för hästtrafik.
          </p>
          <p xml:id="i-4aXxmTWLVztgWLUuq7NXRY">
            Arbetet avser utprickning å isen, sedan tillräckligt bärkraftig
            is uppkommit, broslagning över sprickor i isen, kontinuerlig mätning
            och observation av isens tjocklek och bärförmåga.
          </p>
          <p xml:id="i-HS3VvM6fup6kiSRqm3tEKA">
            Isförhållandena på Kvarken äro dock i allmänhet så oberäkneliga,
            att vägen ej kan hållas öppen för motorfordonstrafik enligt de
            av Kungl. Väg- och vattenbyggnadsstyrelsen givna anvisningarna
            av den 18 oktober 1948 med revidering den 20 juli 1956. Efter
            stark kyla och då obetydligt med snö förekommer på isen, kan lättare
            motorfordon såsom personbilar, paketbilar och jeepar ta sig ut
            till Holmön. Sådan trafik sker på trafikanternas egen risk och
            ansvar."
          </p>
          <p xml:id="i-UFAKjn2nVkxSrfCMkP4fpg">
            I samma dokument står det vidare:
          </p>
          <p xml:id="i-6otFxSuFG528NfN6dm3vqJ">
            "Anskaffande av snövessla av lämplig typ skulle utan tvekan innebära
            en avsevärd lättnad för den under vintertiden mycket isolerade
            befolkningen på Holmön.
          </p>
          <p xml:id="i-SjZijeL2e3tPFJgQj7dTnZ">
            Enligt från Kungl. Väg- och vattenbyggnadsstyrelsen erhållet
            meddelande utgår för närvarande icke några medel från anslaget
            till 'Bidrag till vissa kommunikationsändamål' till vintervägar
            i kustområdena, men väl till leder i skogs- och fjällbygder. En
            begäran om bidrag från ifrågavarande anslag till inköp av snövessla
            synes böra åtföljas av förbindelse från Holmöns kommun om skötseln
            och driften av vesslan. Lättviktsvesslan Snow-Trac synes vara
            ett lämpligt fordon för Holmö-trafiken. För godsbefordran erfordras
            lämplig släde för koppling till vesslan.
          </p>
          <p xml:id="i-TUMvTk6xFDXHkYDT7fMbkG">
            Umeå den 17 december 1957
          </p>
          <p xml:id="i-NyVJBc5aiyEuyy74rUs54H">
            Vägförvaltningen i Västerbottens län
          </p>
          <p xml:id="i-Rcu9RPoGLfmQCtD7f2z6HE">
            (Hans Rönström) / (E. Boström)"
          </p>
          <p xml:id="i-Qxym86DTVVrPGPiAfnjWcZ">
            Den rekommenderade snövesslan kom till stånd och drevs och underhölls
            av Holmöns kommun fram till kommunsammanslagningen 1974, för att
            upprätthålla förbindelsen (vilken avsåg hela vägen från sydligaste
            byn till Norrfjärden).
          </p>
          <p xml:id="i-DLXQx6Ymnq5p2rexiMk1vD">
            Ett annat intressant faktum är att det i ett utdrag ur ett protokoll
            från Kommunikationsdepartementet (den 25 maj 1971, Dnr 1 1599/71)
            angående frågan om förtursrätt på båtförbindelsen, står följande:
            "Huvudman för ifrågavarande förbindelse är statens vägverk."
          </p>
          <p xml:id="i-Wa3Ug8qggUst9nvn95i8HV">
            År 1971 rådde alltså inget tvivel på departementet om huvudmannaskapet.
          </p>
          <p xml:id="i-9pnTpE23Jgp1WD8L6L1QJj">
            År 1974 slogs genom kommunsammanslagningsreformen Holmön samman
            med Umeå kommun. Därvid överlämnades också ansvaret för vintertrafiken
            liksom resurserna för genomförandet till Umeå kommun.
          </p>
          <p xml:id="i-HuDiRMR9KhyuLNUXj5EGzc">
            Perioden 1974@1984
          </p>
          <p xml:id="i-Astwp5VHY9fn98hcDAVJo5">
            Umeå kommun upprätthåller vintertrafiken med fordon som snövessla
            och senare bandvagn. Vägverket sköter utprickning och kontroll
            av leden.
          </p>
          <p xml:id="i-2gDQdzMCtdSxsFrJU5u2PK">
            I en (något otydlig kopia av en) skrivelse från VFACd (Vägförvaltningen
            AC-län, drift) daterad den 7 augusti 1984 beskrivs vad man kallar
            Holmöförbindelsen sålunda:
          </p>
          <p xml:id="i-6r53ooRiRdy9v5tu8aVLbc">
            "I begreppet Holmö-förbindelsen innefattar vi båtleden Holmön@Norfjärden,
            vinterleden över V Kvarken samt de allmänna vägarna på Holmön
            och de enskilda vägarna med statsbidrag på Ängesön.
          </p>
          <p xml:id="i-TXP5zA7bc7tUDmZfQbEzff">
            Vägförvaltningens uppgift är att sköta de allmänna vägarna på
            Holmön samt driva båttrafiken i leden Holmön@Norfjärden med beaktande
            av säkerheten och till rimlig kostnad. Vinterleden drivs och finansieras
            av Umeå kommun. Vf sköter utmärkning och ismätning av vintervägen.
            F n är ansvarsförhållandena något splittrade, vilket är orsaken
            till att Vf tagit upp frågan om huvudmannaskapet med kommunen.
          </p>
          <p xml:id="i-SQBjcaC7zxw9AP8cYGWYpB">
            Båtleden har primärt tillkommit för att förse Holmöborna @ åretruntboende
            @ med fastlandsförbindelse."
          </p>
          <p xml:id="i-2SVauGVK8PcmsbGA8hUQvi">
            Perioden 1984@1998
          </p>
          <p xml:id="i-7vQcopHGE7XyTGoYgRFrtG">
            Umeå kommun, genom entreprenör, upprätthåller vintertrafiken
            med fordon som snöskoter med dragfordon och hydrokopter. Vägverket
            sköter utprickning och kontroll av leden.
          </p>
          <p xml:id="i-W4sZv2nJvVDmuaBQ1BRdgc">
            År 1998 prövade Vägverket frågan om prickning av isväg. Betydelsen
            av förbindelsen klassades ned och definierades som "gångväg".
          </p>
          <p xml:id="i-2H2cR2kSfZ5tQgP5exWfv7">
            Umeå kommun börjar använda enbart hydrokopter för trafiken.
          </p>
          <p xml:id="i-4ZWYHduXsoinsN3viqbLTu">
            1999
          </p>
          <p xml:id="i-GuxzunEwSiJKKVat6UqZTs">
            Vägverket utredde förbindelsen ytterligare. Isvägens betydelse
            klassades ned ytterligare och beskrivs som "för gående, skidåkare
            och på senare år även för snöskotertrafik" (det senare är ett
            rent felaktigt påstående).
          </p>
          <p xml:id="i-8wUJosuPi6n9AzzdhqnzAU">
            Från 1999 använder sig nu Umeå kommun permanent av hydrokopter
            för vintertrafiken, även vid fast bärig is. Holmöborna blir alltmer
            bekymrade över rådande situation i kommunikationsfrågorna.
          </p>
          <p xml:id="i-UesohZJydghvjosMeLyhFb">
            BREV-utredningen sätts i gång och därmed avstannar förhandlingarna
            mellan Vägverket och Umeå kommun.
          </p>
          <p xml:id="i-NrZe3wiuj9bv7JfErc7P1K">
            2000
          </p>
          <p xml:id="i-NBctFiWRCFHREjzY55CrGs">
            Som, vad det verkar för Vägverket och kommunen, en total överraskning,
            blir det även detta år vinter och färjan slutar gå i februari.
            Efter en tid börjar i stället hydrokoptern trafikera.
          </p>
          <p xml:id="i-4LbziLLeAw7QMz8BodoW9x">
            Holmöborna fortsätter att protestera mot de bristfälliga kommunikationerna.
            I övrigt händer inget på den fronten @ alla inblandade väntar
            på BREV-utredningen.
          </p>
          <p xml:id="i-D95wNqDNneRcywfhndy9Qs">
            2001
          </p>
          <p xml:id="i-R9k8YmR4MYi9FWawH7Vpx">
            Även denna vinter blir Holmön isolerat under en relativt lång
            period. Kommunen anser att deras händer är bakbundna så länge
            som inte huvudmannafrågan är löst. Alla inblandade väntar på resultatet
            av BREV-utredningen.
          </p>
          <p xml:id="i-N3Lp4XpzrrJM7P5H6gKK9x">
            2002
          </p>
          <p xml:id="i-AzqCNVtK4UnHfkMhk4h5FN">
            Året börjar med stopp i kommunikationerna och detta elände fortsätter
            ända till slutet av mars (vilket också kan läsas i nyhetsrapporteringen
            på Holmöportalen, http://www.holmon.com).
          </p>
          <p xml:id="i-8weLmvB798avdRX7CCeQNf">
            Den 14 mars 2002. Möte, vilket på grund av osäkra kommunikationer,
            hålls hos länsstyrelsen med Holmöns Utvecklingsforum (HUF) och
            inbjudna parter för att än en gång försöka komma tillrätta med
            de bristfälliga kommunikationerna.
          </p>
          <p xml:id="i-Lo9Q6ZzxZZP34oKaPi3WNh">
            Mötet utmynnar så småningom i att en särskild kommunikationsgrupp
            bildas med länsstyrelsens representant, Percy Gustavsson, som
            sammankallande. Övriga i gruppen är representanter från Umeå kommun,
            ULTRA, HUF och Vägverket.
          </p>
          <p xml:id="i-SuompiJWcchio7xEVRyE3J">
            Gruppens uppgift blir att försöka lösa de brister som finns,
            särskilt vad gäller vintertrafiken.
          </p>
          <p xml:id="i-92Es3uEhDghxMHFoCpSxy5">
            Den 30 september 2002. Möte med ovannämnda grupp på länsstyrelsen.
            Det har förekommit förslag att holmöborna själva skulle bilda
            en vägförening för stakningen av isvägen. Vägverket skulle kunna
            bekosta merparten. Häpnadsväckande, inte minst med tanke på att
            varken Vägverket eller kommunen säger sig kunna ta ett så svårt
            ansvar!
          </p>
          <p xml:id="i-JXeGGPs43c3eASrKDJjYxJ">
            Inför vintertrafiken har kommunen fått information om hur många
            som dagligen pendlar till arbete och skola. Oräknat övriga eventuella
            passagerare pendlar vissa dagar 15 personer, vilket HUF menar
            omöjliggör hydrokoptern som transportmedel.
          </p>
          <p xml:id="i-YBjSW3ak8Ezoq11e3ct71o">
            Evert Gustafsson, som är kommunens representant, får uppdraget
            att ta fram andra alternativ.
          </p>
          <p xml:id="i-86drJjimGMAyVv6X3CipHC">
            2003
          </p>
          <p xml:id="i-3raMgWjugxFdcuhXJG6yuU">
            Den 3 januari 2003. ULTRA meddelar att hydrokoptern sätts in
            i reguljärtrafik från och med eftermiddagsturen. Allt fortgår
            som vanligt.
          </p>
          <p xml:id="i-3XdUGxB1vTcsCH7PjwxkNJ">
            Fungerande och tillfredsställande kommunikationer är den enskilt
            mest avgörande förutsättningen för om Holmön ska kunna utvecklas
            och leva vidare med en bofast befolkning. Förbindelsen över Kvarken
            är den enda möjligheten som finns att ta sig till eller från Holmön,
            och det är inte bara de bofasta på ön som isoleras @ resten av
            världen utestängs också från möjligheten att ta sig till och nyttja
            de värden som ön kan bjuda på.
          </p>
          <p xml:id="i-5F3GYnE6dptD1ahs73WqWy">
            Holmöborna kan inte år 2003 förväntas leva på självhushållning.
            Det krävs att det finns möjligheter till arbetspendling och rimliga
            förutsättningar att bedriva besöksnäring. Holmön borde i den meningen
            kunna ha ett stort värde, i synnerhet för närregionen. Detta till
            trots är kommunikationerna i dag i princip inte bättre än på 1960-talet,
            vintertid faktiskt sämre.
          </p>
          <p xml:id="i-FDCx4cHT2WRhHGQd9oUdGU">
            Enkätundersökningar har visat att det finns ett stort intresse
            för att bosätta sig på ön, men de bristfälliga kommunikationerna
            omöjliggör det i de flesta fall.
          </p>
          <p xml:id="i-NutNrV848cbPfUTPLKMayH">
            Både kortsiktigt och långsiktigt krävs kraftfulla insatser för
            att förbättra kommunikationerna, för att inte den positiva utveckling
            som trots allt varit under senare år, ska bytas i en avflyttningsvåg
            med påföljande nedläggning av affär, skola, dagis med mera.
          </p>
          <p xml:id="i-L6Um2gHfZV3t6PWpkodfu8">
            Den saktfärdighet med vilket denna fråga har bedrivits är ett
            hot mot Holmöns framtid. Statsrådet, som har ett särskilt ansvar
            för glesbygden och därmed även för skärgårdsfrågorna, bör se med
            stort allvar på de brister i kommunikationerna som holmöborna
            får utstå.
          </p>
          <p xml:id="i-VmN9H4sberJhG1nQxLCQCb">
            Vad avser statsrådet att vidta för åtgärder för att förbindelserna
            till Holmön snarast ska få en långsiktig och hållbar lösning?
          </p>
        </div>
      </div>
    </body>
  </text>
</TEI>
