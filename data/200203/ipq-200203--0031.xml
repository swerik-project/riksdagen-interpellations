<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0031">
  <teiHeader>
    <fileDesc>
      <titleStmt>
        <title>Sveaskogs agerande på virkesmarknaden och statens ägaransvar </title>
        <author>Larsson, Maria (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveaskogs agerande på virkesmarknaden och statens ägaransvar  till näringsminister Leif Pagrotsky om Sveaskogs agerande på virkesmarknaden och statens ägaransvar </title>
          <idno type="rdwebb">GQ1031</idno>
          <ref type="dokument_url_text">http://data.riksdagen.se/dokument/GQ1031/text</ref>
          <ref type="dokument_url_html">http://data.riksdagen.se/dokument/GQ1031</ref>
          <ref type="dokumentstatus_url_xml">http://data.riksdagen.se/dokumentstatus/GQ1031</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-JHg2ncTFBSNSvBxuvvyyfA" corresp="i-SKjAmNScZ7eZ3a8Xy1J8hs">
          <date when="2002-11-12"/>
        </correspAction>
        <correspAction type="received" xml:id="i-Kzq4Pjb4AuatDVQ9emJN1o">
          <date when="2002-11-12"/>
        </correspAction>
        <correspAction type="answered" xml:id="i-DGv3TSysBYsXU4Gnboj2WC">
          <date when="2002-12-03"/>
        </correspAction>
        <correspAction type="received" xml:id="i-7sJ6MAic5N58j4kbPAGyi1" corresp="i-V19ff9MeDZhTGpv5xEprbu">
          <date when="2002-11-12"/>
        </correspAction>
        <correspAction type="answered" xml:id="i-BEpZKYaa7twEdAEaLbZmyk" corresp="i-V19ff9MeDZhTGpv5xEprbu">
          <date when="2002-12-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-G15U2uYLtdZmDjmckWCiFF">
            Interpellation 2002/03:31 av Maria Larsson (kd) till näringsminister
            Leif Pagrotsky om Sveaskogs agerande på virkesmarknaden och statens
            ägaransvar
          </p>
        </div>
        <div type="ipqSubmissionInfo">
          <p xml:id="i-BUuKY43pMN8Y9Z2VaugNqx">
            den 12 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9DXxSp9rpsx5fVbpXBtMPG">
            För ett år sedan, den 11 december 2001, beslutade riksdagen godkänna
            att det statliga skogsbolaget Sveaskog förvärvade samtliga aktier
            i Assi Domän. Kristdemokraterna reserverade sig mot beslutet,
            bland annat med hänvisning till att det var svårt att bedöma vilka
            effekter affären skulle få på virkesmarknaden.
          </p>
          <p xml:id="i-JJ36rFJexsWkEkNwNYReeT">
            Regeringen hävdade i sin proposition att Sveaskog behövde bli
            större för att kunna fullfölja de riktlinjer som riksdagen beslutade
            om när bolaget bildades. När affären presenterades hette det att
            affären skulle leda till att "konkurrensen om vedråvara förbättras,
            vilket innebär att veden i högre grad kommer att säljas på en
            kommersiell och öppen marknad samt att köpsågverk kan ha lättare
            att få tillgång till vedråvara."
          </p>
          <p xml:id="i-JkoFoqv4viDrEgrTPDYw9H">
            Avsikten med affären var att sammanföra Assi Domäns skogsmark
            med Sveaskogs. I fråga om de industriella verksamheterna meddelade
            regeringen att ".utplaceringen av den industriella verksamheten
            i nya strukturer ska fortsätta och avslutas. Staten skall inte,
            enligt regeringens mening, vara en långsiktig ägare till industriell
            verksamhet på det skogliga området."
          </p>
          <p xml:id="i-UMbvux6JcRK44cUwNSpRaL">
            Kristdemokraterna kritiserade kraftfullt den ytterligare koncentration
            på virkesmarknaden som affären skulle leda till. Vi hävdade bland
            annat att köpsågverkens möjligheter att hitta råvara till låga
            priser kunde komma att hotas.
          </p>
          <p xml:id="i-3x1QhTy7mQxDjzoAEkGqJM">
            Sedan affären genomfördes har Sveaskog köpt stora skogsarealer
            av Korsnäs samt hela Korsnäs sågverksrörelse. I en intervju i
            Svenska Dagbladet den 21 juni i år säger Sveaskogs vd Lars Sköld
            att det för Sveaskog som stor skogsägare är väsentligt att ha
            en väl fungerande trämekanisk industri. Enligt Sköld ska sågverksrörelsen
            inte säljas. "Det handlar snarare om att Sveaskog ska delta aktivt
            i den omstrukturering som krävs inom sågverksindustrin", säger
            Sköld och fortsätter: "Det kan röra sig om såväl köp som försäljning
            så att sågverksbranschen blir rätt organiserad och så lönsam som
            möjligt."
          </p>
          <p xml:id="i-AadCnGkHr1W7QBZekqa1FU">
            Från köpsågverken kommer nu allt fler signaler om att Sveaskog
            missbrukar sin ställning som en stor och dominerande marknadsaktör.
            Flera köpsågverk hävdar att statens bolag utnyttjar sin ställning
            för att gynna sina egna sågverk och knäcka konkurrenterna. Sveaskog
            har aviserat att de ska öka produktionen i de egna sågverken.
            Detta kommer inte att leda till den ökade tillgång på sågtimmer
            som utlovades av regeringen i samband med köpet av Assi Domän.
            Tvärtom kommer köpsågverkens tillgång till vedråvara att minska.
            Detta är en utveckling som flera sågverk redan känner av.
          </p>
          <p xml:id="i-Hzme6g1cS9zjzVr6Ncpd9Q">
            Sveaskog har även ökat sina köp av timmer från enskilda skogsägare.
            Detta har drivit upp priserna till nivåer som kan vara svårt för
            de privata sågverken att klara av. Det statliga bolag som skulle
            förbättra konkurrensen och trygga tillgången på vedråvara har
            i princip gjort det motsatta. Bland köpsågverken pratar man om
            att Sveaskog har blivit Sveriges största vedhandlare, ett bolag
            som agerar mellanhand mellan enskilda skogsägare och privata sågverk.
            På så sätt har ytterligare ett led kommit till som försvårar för
            det privata näringslivet och fördyrar slutprodukten för konsumenterna.
          </p>
          <p xml:id="i-3Nq1vfo3KembeLuiXDc85v">
            Uppgifter gör också gällande att Sveaskog tvingar de privata
            sågverken att sälja tillbaka sågverksflisen till Sveaskog till
            ett förutbestämt pris. Marknaden för sågverksflis är redan sedan
            tidigare starkt oligopoliserad och sågverken har haft svårt att
            ta ut vad de bedömer som ett rimligt pris för den biprodukt som
            kommer från sågningen. När Sveaskog nu villkorar försäljningen
            av skogsråvara med att de ska få vara mellanhand i försäljningen
            av sågverksflis, minskar köpsågverkens handlingsutrymme ytterligare.
          </p>
        </div>
        <div type="ipQuestion">
          <p xml:id="i-Ghyj6AyVUsVZhEwmadfAJ">
            Mot bakgrund av det ovan anförda vill jag fråga näringsministern
            följande:
            <list rend="unordered">
              <item>
                Står regeringen fast vid sitt beslut att staten inte ska äga
                industriell verksamhet på det skogliga området? Om den gör så,
                hur kommer det sig att Sveaskogs vd ger uttryck för helt andra
                tankar vad gäller bolagets sågverksverksamhet?
              </item>
              <item>
                Anser näringsministern att Sveaskog förverkligar statens ambitioner
                som ägare genom sitt agerande på virkesmarknaden? Om inte, vilka
                åtgärder avser regeringen att vidta för att de uppsatta målen
                om att konkurrensen ska förbättras och köpsågverken lättare ska
                få tillgång till vedråvara ska uppnås?
              </item>
              <item>
                Vad avser regeringen att göra för att förhindra den utslagning
                av privatägda sågverk, friställande av personal och urholkade
                markvärden som Sveaskogs agerande kommer att leda till i längden?
              </item>
              <item>
                Vilket ansvar anser näringsministern att regeringen har för den
                utveckling som Sveaskog har drivit fram på virkesmarknaden?
              </item>
            </list>
          </p>
        </div>
      </div>
    </body>
  </text>
</TEI>
