<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0091">
  <teiHeader>
    <fileDesc>
      <titleStmt>
        <title>rättssäkerheten och egendomsskatterna</title>
        <author>Landgren, Per (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>rättssäkerheten och egendomsskatterna till finansminister Bosse Ringholm om rättssäkerheten och egendomsskatterna</title>
          <idno type="rdwebb">GQ1091</idno>
          <ref type="dokument_url_text">http://data.riksdagen.se/dokument/GQ1091/text</ref>
          <ref type="dokument_url_html">http://data.riksdagen.se/dokument/GQ1091</ref>
          <ref type="dokumentstatus_url_xml">http://data.riksdagen.se/dokumentstatus/GQ1091</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ErVmo7eYu7oehJQsJSwD6t</idno>
            <persName>Per Landgren</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Meh9ubHzUVTfF5BGrtrTDr" corresp="i-ErVmo7eYu7oehJQsJSwD6t">
          <date when="2002-12-09"/>
        </correspAction>
        <correspAction type="received" xml:id="i-TMHrRRaauGzvgtrd8L9G8W">
          <date when="2002-12-09"/>
        </correspAction>
        <correspAction type="answered" xml:id="i-AUKDkmDvCJq1BPW84tq3oD">
          <date when="2003-01-23"/>
        </correspAction>
        <correspAction type="received" xml:id="i-WZdAqz2ucuhMmxxHnubJt7" corresp="i-A5R84cTmpky3NHJ7nLKaEt">
          <date when="2002-12-09"/>
        </correspAction>
        <correspAction type="answered" xml:id="i-CcEhc5etNVE6UfXkEae9CK" corresp="i-A5R84cTmpky3NHJ7nLKaEt">
          <date when="2003-01-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EjufGGgFjDMB7b9mjqnJDo">
            Interpellation 2002/03:91 av Per Landgren (kd) till finansminister
            Bosse Ringholm om rättssäkerheten och egendomsskatterna
          </p>
        </div>
        <div type="ipqSubmissionInfo">
          <p xml:id="i-NwA1H9HuLjch1W5M1ihuTk">
            den 9 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UpVWo5M5fWg8KNcauYq8rT">
            Så fort fastighetsskatten kom på tal under valrörelsen hänvisade
            såväl statsministern som finansministern till en sittande utredning.
            Det gavs sken av att en statlig kommitté arbetade på högvarv.
            Alla de problem, för att inte säga övergrepp, som fortlöpande
            pågår på grund av arvsbeskattningen, den årliga fastighetsbeskattningen
            och förmögenhetsskatten, kunde bekvämt avföras från dagordningen.
            Utredning pågår. Utredningen behöver arbetsro. Men först nu i
            vinter inleder utredningen sitt egentliga arbete. Förutom skatt
            på fastigheter ska även förmögenhetsskatt, arvsskatt och gåvoskatt
            utredas på nytt.
          </p>
          <p xml:id="i-VVwzGRwymL1x6fK97zLDuL">
            Deklarationerna för fastighetstaxeringen har under hösten lämnats
            in och småhusägare i storstads- och skärgårdsområdena har med
            en blandning av häpnad, förtvivlan och vrede fått klart för sig
            att de kommer att utsättas för en synnerligen kännbar beskattning.
            I november började skattemyndigheten syna taxeringsförslag och
            allmänna fastighetsdeklarationer. Den statliga myndighetens frågor
            var detaljerade och ingående. Det var som om fogden själv gick
            in i våra hus och kontrollerade hur bra vi har ordnat det för
            oss själva. Ju bättre, desto högre skatt. Nu skriver många såväl
            förtvivlade som arga fastighetsägare till riksdagsledamöter och
            intygar hur rättsvidrigt skatterna på fastigheten slår. Fastighets-
            och förmögenhetskatterna tar inte hänsyn till bärighet, till likviditet,
            till ägandet, till likabehandling över landet. De slår blint och
            obarmhärtigt.
          </p>
          <p xml:id="i-FExkYpsJ664Vw4ua1o5r4H">
            Att många småhusägare faktiskt har överraskats, beror nog på
            att folk i allmänhet fortfarande utgår från att Sverige är en
            rättsstat och att medborgarna är garanterade en rättvis och anständig
            behandling. Värst drabbade är de småhusägare som under lång tid
            och med stora uppoffringar för familjen har betalat av lånen på
            sina hus. De träffas nu av den sammanlagda tyngden av såväl fastighetsskatt
            som förmögenhetsskatt. Dessa småhusägare är dessutom ofta pensionärer,
            vilket innebär att de har betydligt lägre inkomster än tidigare
            och inte möjlighet till några extrainkomster. Den begränsningsregel
            som det ofta hänvisas till hjälper naturligtvis en del, men är
            samtidigt ett tydligt tecken på att det är något allvarligt fel.
          </p>
          <p xml:id="i-WBCyzBYkEuJy8tYHrKA798">
            Många har sagt det nu, men det måste sägas igen: Taxeringsvärdena
            i storstads- och skärgårdsområdena har i år chockhöjts, i skärgårdsområdena
            till och med tredubblats. För en högst vanlig villa kan taxeringsvärdet
            i Stockholmsområdet och längs västkusten uppgå till mellan tre
            och fyra miljoner, och liknande höga värden kan noteras för fritidshus
            i Stockholms samt Göteborgs och Bohusläns skärgård. Boendebeskattningen
            (fastighetsskatt 1 % av taxeringsvärdet, plus förmögenhetsskatt
            1,5 %) uppgår därmed upp till belopp som ter sig helt oöverkomliga
            för drabbade människor.
          </p>
          <p xml:id="i-325PLeszzVnouEMG6C9vyY">
            I det socialdemokratiska folkhemmet har det alltid framhållits
            att det egna hemmet är en okränkbar social rättighet och att staten
            genom ekonomisk styrning på såväl makroekonomisk nivå som individnivå
            ska underlätta för människor att skaffa sig ett eget hem. På Sveriges
            väldiga geografiska yta är detta en möjlig vision. Men hur stämmer
            detta med att pensionerade tjänstemän, lärare, arbetare med flera
            nu inte har någon chans att behålla sina hem och fritidshus, som
            de har förvärvat med egna, redan hårt beskattade medel? Vad är
            det som händer i Sverige när vanliga hyggliga medborgare och lojala
            skattebetalare behandlas på detta sätt? Fastighetsskatten försvårar
            eller rentav omöjliggör ju för vanliga låginkomsttagare att äga
            eget hus eller sommarstuga? Ska villa och sommarstuga bara vara
            förunnat höginkomsttagare.
          </p>
          <p xml:id="i-FPEhkgKxdXfzy5AY5AUJM6">
            Var det enbart en taktisk manöver att före valet tillsätta en
            utredning? Detta har lugnat många oroliga, som tror att saken
            i och med detta kommer att ordna sig och att beskattningen kommer
            att läggas på en rimlig nivå. Men att frågan förvisats till en
            utredning kan i stället bli förödande för många.
          </p>
          <p xml:id="i-WdETZtLQJV6rXM3WiKTH94">
            Några regeländringar kan nämligen inte förväntas förrän om flera
            år. Alla förändringar ska dessutom vara kostnadsneutrala enligt
            direktiven. Utredningen ska redovisa sitt förslag före nästa årsskifte
            och därefter ska det skickas på remiss till berörda myndigheter
            och organisationer. Om remissutfallet är positivt ska regeringen
            besluta om en proposition till riksdagen, därefter ska Lagrådet
            yttra sig över propositionen och sedan tar riksdagsbehandlingen
            vid med motioner och utskottsbetänkande. Om allt detta går i den
            takt som det brukar tar det mellan två och tre år.
          </p>
          <p xml:id="i-JN31zCEBvmyq8QLYhP7jUz">
            Borde inte därför fastighetsskatten omedelbart frysas och i avvaktan
            på utredningens arbete och lagändringar beräknas på taxeringsvärdena
            för taxeringsåret 2000, det vill säga i praktiken samma värden
            som vid den senaste allmänna fastighetstaxeringen 1996. Detta
            är det enda rättvisa och rimliga med hänsyn till de orimliga konsekvenser
            fastighets- och arvsskatten får för många.
          </p>
          <p xml:id="i-PkZMahgCtVSJYC381dCrUU">
            Med hänvisning till det anförda vill jag ställa följande fråga
            till finansminister Bosse Ringholm:
          </p>
          <p xml:id="i-6secEH6MF69VafdG3QAobY">
            Vilka åtgärder avser finansministern att vidta på kort sikt under
            utredningens arbete för att se till att människor inte ska tvingas
            sälja sina hus på grund av fastighetsskatten, förmögenhetsskatten,
            arvsskatten och de höjda taxeringsvärdena?
          </p>
        </div>
      </div>
    </body>
  </text>
</TEI>
