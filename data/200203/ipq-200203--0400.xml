<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0400">
  <teiHeader>
    <fileDesc>
      <titleStmt>
        <title>ny kemikalielagstiftning och djurförsök</title>
        <author>de Pourbaix-Lundin, Marietta (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ny kemikalielagstiftning och djurförsök till miljöminister Lena Sommestad om ny kemikalielagstiftning och djurförsök</title>
          <idno type="rdwebb">GQ10400</idno>
          <ref type="dokument_url_text">http://data.riksdagen.se/dokument/GQ10400/text</ref>
          <ref type="dokument_url_html">http://data.riksdagen.se/dokument/GQ10400</ref>
          <ref type="dokumentstatus_url_xml">http://data.riksdagen.se/dokumentstatus/GQ10400</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Kt7koTgzUZUA9ovNXYdWj</idno>
            <persName>Marietta de Pourbaix-Lundin</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="received" xml:id="i-EVCYd51C5WcNJZRf5c7o1n">
          <date when="2003-05-12"/>
        </correspAction>
        <correspAction type="sent" xml:id="i-Cfm4hHpc8QNH5dEpcWyNE7" corresp="i-9Kt7koTgzUZUA9ovNXYdWj">
          <date when="2003-05-12"/>
        </correspAction>
        <correspAction type="answered" xml:id="i-Xp4H2a9tdgcZWaNzvTpgct">
          <date when="2003-05-26"/>
        </correspAction>
        <correspAction type="received" xml:id="i-LFU2TgyKVBMUajsReiUgP1" corresp="i-4f2bAEUboRxqAf7W8Ybmzm">
          <date when="2003-05-12"/>
        </correspAction>
        <correspAction type="answered" xml:id="i-SfEKw18MQVBF62ezP5Jauc" corresp="i-4f2bAEUboRxqAf7W8Ybmzm">
          <date when="2003-05-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WC41N8hff8Pd81nBPz4sCA">
            Interpellation 2002/03:400 av Marietta de Pourbaix-Lundin (m)
            till miljöminister Lena Sommestad om ny kemikalielagstiftning
            och djurförsök
          </p>
        </div>
        <div type="ipqSubmissionInfo">
          <p xml:id="i-3oetsbTyqvcPNGUYGHPaHQ">
            den 12 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-B16mA4pf6nz13igy3SJyoe">
            Nyligen publicerade EU-kommissionen sitt förslag till ny kemikalielagstiftning.
            De kemikalier som omfattas av den nya lagstiftningens förslag
            om registrering, utvärdering och auktorisation är sådana som tillverkas
            eller importeras i mängder över ett ton per år. Kommissionen anger
            att det är runt 30 000 kemikalier som omfattas av den nya lagstiftningen.
          </p>
          <p xml:id="i-X12CjSmd6SouNnnb5dCyPx">
            Under kommissionens arbete med sitt förslag till ny kemikalielagstiftning
            har många oroats över risken för en kraftig ökning av antalet
            plågsamma djurförsök. Under en hearing om djurförsök som anordnades
            av riksdagens djurskyddsforum i år uttrycktes dessa farhågor av
            forskarrepresentanter, Veterinärförbundet, Djurens rätt och Stiftelsen
            Forskning utan djurförsök. De var dessutom eniga om att de djurmodeller
            som finns att tillgå på området har brister samt att det inom
            vissa områden redan pågår framtagning av alternativa testmetoder,
            som dessutom skulle hålla en högre vetenskaplig nivå. Särskilt
            intressant var det att höra att både forskarrepresentanterna och
            Veterinärförbundet ansåg att de djurtester som eventuellt kan
            komma att användas är föråldrade och har stora brister.
          </p>
          <p xml:id="i-8QnxeCK4J8UrZ5XHSHunpL">
            Inför framtagandet av ett nytt förslag till kemikalielagstiftning
            har det gjorts gällande, bland annat från djurskydds- och djurrättsorganisationer,
            att det kan komma att innebära att 10@50 miljoner djur används
            i försök och vissa djur i mycket plågsamma sådana. En sådan "utveckling"
            vore enligt min mening totalt oacceptabel.
          </p>
          <p xml:id="i-315YyCfYdohHxnnMMUGeuM">
            Det är naturligtvis av största vikt att de kemikalier som finns
            i omlopp i vårt samhälle säkerhetstestas. Det är samtidigt viktigt
            att EU:s uttalade ambitioner på försöksdjursområdet, nämligen
            att användningen av försöksdjur ska minska, beaktas.
          </p>
          <p xml:id="i-4qoj8mrnAoLxm7r3SWe1MY">
            I förslaget till ny kemikalielagstiftning anger kommissionen
            att inte onödiga och upprepade djurtest ska ske. Det är naturligtvis
            mycket glädjande. Men EU:s nya kemikaliestrategi borde användas
            på ytterligare sätt i arbetet bort från djurförsöken. För att
            inte strategin ska krocka med EU:s försöksdjurspolitik bör utgångspunkten
            i stället vara att behovet av testmetoder inom kemikalieområdet
            visar att det krävs en ökad satsning på utveckling och validering
            av djurfria metoder. Detta kan ske genom att man i strategin slår
            fast vilka utvecklingsbehov som finns, avsätter resurser för dem
            samt att man avvaktar ytterligare testning i de fall där en fullständig
            riskbedömning inte kan genomföras med dagens djurfria metoder.
            För att de djurfria testmetoder som utvecklas snabbare ska kunna
            tas i praktiskt bruk är det viktigt att valideringen och godkännandet
            av dem påskyndas.
          </p>
          <p xml:id="i-83z3hkbFXYzHQrAShpidrm">
            I Sverige finns det goda traditioner av samarbete mellan forskare,
            veterinärer och djurskydds- och djurrättsorganisationer i syfte
            att nå uppsatta mål då det gäller att begränsa användning av försöksdjur.
            Det är oerhört viktigt att Sveriges påverkan på EU:s kemikalielagstiftning
            utgår från denna grund, där det både återfinns bred kompetens
            och stort engagemang.
          </p>
        </div>
        <div type="ipQuestion">
          <p xml:id="i-HLffGkTwwCWAHgXPLGUkQm">
            Med anledning av ovanstående vill jag ställa följande frågor:
            <list rend="unordered">
              <item>
                1.Vilka åtgärder avser ministern att vidta för att inte EU:s
                kemikalielagstiftning ska leda till en ökad användning av försöksdjur?
              </item>
              <item>
                2.Vilka åtgärder avser ministern att vidta för att få till stånd
                en ökad satsning på utveckling och validering av djurfria metoder
                inom EU?
              </item>
              <item>
                3.Vilka åtgärder avser ministern att vidta för att de internationella
                processerna för validering och godkännande av djurfria testmetoder
                ska harmoniseras och snabbas upp?
              </item>
              <item>
                4.Vilka åtgärder avser ministern att vidta för att forskare,
                veterinärer och djurskydds- och djurrättsorganisationer ska ges
                inflytande över Sveriges ståndpunkter då det gäller EU:s nya kemikalielagstiftning?
              </item>
            </list>
          </p>
        </div>
      </div>
    </body>
  </text>
</TEI>
