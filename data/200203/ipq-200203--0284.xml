<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0284">
  <teiHeader>
    <fileDesc>
      <titleStmt>
        <title>kurdernas situation i den irakiska delen av Kurdistan</title>
        <author>Ullenhag, Erik (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kurdernas situation i den irakiska delen av Kurdistan till utrikesminister Anna Lindh om kurdernas situation i den irakiska delen av Kurdistan</title>
          <idno type="rdwebb">GQ10284</idno>
          <ref type="dokument_url_text">http://data.riksdagen.se/dokument/GQ10284/text</ref>
          <ref type="dokument_url_html">http://data.riksdagen.se/dokument/GQ10284</ref>
          <ref type="dokumentstatus_url_xml">http://data.riksdagen.se/dokumentstatus/GQ10284</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QKE6ihmLRJvwhV4neD6h7b</idno>
            <persName>Erik Ullenhag</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-27zE3X46d9wN7WhAvNzCKk" corresp="i-QKE6ihmLRJvwhV4neD6h7b">
          <date when="2003-04-10"/>
        </correspAction>
        <correspAction type="answered" xml:id="i-WD6am59CR7ULKxanTMNpbd">
          <date when="2003-05-26"/>
        </correspAction>
        <correspAction type="received" xml:id="i-By1CjVVBVnZpHXpthhn8gF" corresp="i-S7LcGmD5NuSMrFDW8LBeJ1">
          <date when="2003-04-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DTZFhWf2JzpWSfLyqwkkoh">
            Interpellation 2002/03:284 av Erik Ullenhag (fp) till utrikesminister
            Anna Lindh om kurdernas situation i den irakiska delen av Kurdistan
          </p>
        </div>
        <div type="ipqSubmissionInfo">
          <p xml:id="i-QKsToAVTWsYfcKmpK5DPVp">
            den 10 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5w3B6H76w9tiJwbDsarmbV">
            Befolkningen i den irakiska delen av Kurdistan känner i dag en
            djup oro för vad som kommer att hända efter det att kriget mot
            Irak avslutats. De kurdiska ledarna i regionen har sett kriget
            som en möjlighet att äntligen få bort Saddam Hussein från makten.
            Samtidigt fanns det vid inledningen av kriget ett påtagligt hot
            om att Turkiet skulle gå in militärt i den Irakiska delen av Kurdistan.
            Tack vare internationellt tryck, främst genom att USA motsatte
            sig turkisk närvaro i norra Irak, har en turkisk inmarsch hitintills
            förhindrats.
          </p>
          <p xml:id="i-RcDRKeBik9RoMKqjVvPRSC">
            Turkiet, Iran och Syrien utsätter alla sina kurdiska befolkningar
            för olika typer av förtryck. Om kurderna i norra Irak efter kriget
            får ett stort självstyre i en federativ statsbildning kommer det
            sannolikt leda till att kurder i andra länder ställer ökade krav
            på frihet från förtryck och på mer självstyre. Efter kriget finns
            det därför en uppenbar risk att Turkiet, Iran eller Syrien militärt
            försöker gå in i den irakiska delen av Kurdistan för att stoppa
            att självständighetssträvanden sprider sig till de nämnda länderna.
          </p>
          <p xml:id="i-S4xBUYBtEkB84bh2Hdcziz">
            Trots att kriget nu pågår är det centralt att fokusera på vad
            som händer efter krigets slut. Sverige har en moralisk skyldighet
            att bidra till återuppbyggnaden av Irak, ge humanitärt stöd och
            försöka skydda kurder och andra minoriteter i området. Det har
            funnits röster i den svenska debatten som fört fram den absurda
            ståndpunkten att det är USA och Storbritannien som bär ansvaret
            för återuppbyggnaden eftersom de startat kriget. Även om det krig
            som nu pågår vilar på en bräcklig folkrättslig grund är det ett
            mycket cyniskt resonemang att säga att det endast är de krigförande
            staterna som ska ta ansvar för återuppbyggnaden. En sådan handlingslinje
            skulle enbart leda till att de människor som efter krigsslutet
            kommer att ha behov av hjälp drabbas.
          </p>
          <p xml:id="i-T4DkBgfvkEfBhJry5mseST">
            Turkiets strävan efter EU-medlemskap gör att EU har en god möjlighet
            att sätta tryck på den turkiska regeringen. Men det finns självklart
            även behov av att utnyttja FN-systemet. Fredsbevarande styrkor
            som bär FN-flagg har en högre legitimitet än om det är enskilda
            stater som tar ansvar för den framtida säkerheten i regionen.
          </p>
        </div>
        <div type="ipQuestion">
          <p xml:id="i-BwCjSHWLUTtDsZ29UT7uWC">
            Mot bakgrund av det anförda vill jag ställa följande frågor till
            utrikesminister Anna Lindh.
            <list rend="unordered">
              <item>
                1. Hur avser ministern att agera inom EU och FN för att se till
                att ett internationellt tryck upprätthålls mot Turkiet, Syrien
                och Iran så att inget av dessa länder försöker förhindra ett ökat
                självstyre i den irakiska delen av Kurdistan?
              </item>
              <item>
                2. Vilka humanitära insatser planerar ministern att Sverige ska
                genomföra i den irakiska delen av Kurdistan efter det att kriget
                avslutats?
              </item>
              <item>
                3. Avser ministern att verka för att FN vid krigsslutet tar initiativ
                till att sända fredsbevarande trupp till den irakiska delen av
                Kurdistan för att säkerställa tryggheten för kurderna i denna
                region?
              </item>
              <item>
                4. Avser ministern att verka för att Sverige medverkar militärt
                i en eventuell FN-insats i den kurdiska regionen i Irak?
              </item>
            </list>
          </p>
        </div>
      </div>
    </body>
  </text>
</TEI>
