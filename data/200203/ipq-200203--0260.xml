<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0260">
  <teiHeader>
    <fileDesc>
      <titleStmt>
        <title>svensk Kubapolitik</title>
        <author>Ullenhag, Erik (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>svensk Kubapolitik till utrikesminister Anna Lindh om svensk Kubapolitik</title>
          <idno type="rdwebb">GQ10260</idno>
          <ref type="dokument_url_text">http://data.riksdagen.se/dokument/GQ10260/text</ref>
          <ref type="dokument_url_html">http://data.riksdagen.se/dokument/GQ10260</ref>
          <ref type="dokumentstatus_url_xml">http://data.riksdagen.se/dokumentstatus/GQ10260</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QKE6ihmLRJvwhV4neD6h7b</idno>
            <persName>Erik Ullenhag</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-QctcvWoq6oszMBWikSV73E" corresp="i-QKE6ihmLRJvwhV4neD6h7b">
          <date when="2003-03-28"/>
        </correspAction>
        <correspAction type="received" xml:id="i-DeFkCQHx1zkBKwQ5idWPZY">
          <date when="2003-04-01"/>
        </correspAction>
        <correspAction type="answered" xml:id="i-RwLso1V8STP6QdPWDtqy4g">
          <date when="2003-04-08"/>
        </correspAction>
        <correspAction type="answered" xml:id="i-VCfSiZgxYX4WsatFRTMuNv">
          <date when="2003-04-08"/>
        </correspAction>
        <correspAction type="received" xml:id="i-C3JLKFrrxYk4aMpeXtCz4H" corresp="i-S7LcGmD5NuSMrFDW8LBeJ1">
          <date when="2003-04-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-J8DzQkqec62RQNAF4oL3Nr">
            Interpellation 2002/03:260 av Erik Ullenhag (fp) till utrikesminister
            Anna Lindh om svensk Kubapolitik
          </p>
        </div>
        <div type="ipqSubmissionInfo">
          <p xml:id="i-UfALeiM5Vg7eLcYYtybiWX">
            den 28 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KEaxMwzRoRdVXw69xz9SLE">
            I samband med att Irakkriget bröt ut passade Castroregimen på
            Kuba på att genomföra massarresteringar av ledande företrädare
            för demokratirörelsen. Mellan den 18 och 20 mars 2003 arresterades
            totalt 25 journalister och 53 demokratiaktivister. Razzior genomfördes
            samtidigt mot 22 fria bibliotek varvid en stor mängd litteratur,
            videofilmer och annat material beslagtogs. Orsaken till att regimen
            nu fängslar en rad oppositionella är de framgångar demokratirörelsen
            haft under senare år.
          </p>
          <p xml:id="i-CYnh9ewzKyAcYqm7nz2z1i">
            Under år 2002 började demokratirörelsen få en inrikespolitisk
            styrka som den tidigare saknat. Varela-projektet var i sammanhanget
            mycket centralt. Projektet är en namninsamling som framför krav
            om att en folkomröstning om demokratiska reformer ska genomföras
            på Kuba. 11 020 namnunderskrifter lämnades i maj 2002 in till
            nationalförsamlingen och initiativtagaren Oswaldo Payá Sardiñas
            försiktiga bedömning var att ytterligare 15 000 personer skrivit
            under projektet fram till årsskiftet 2002/03. I samband med att
            den amerikanska expresidenten Jimmy Carter, i juni 2002, besökte
            Kuba tog han i direktsänd TV upp Varela-projektet. Detta var första
            gången som en bred allmänhet fick konkret information om ett av
            demokratirörelsens projekt. Som en reaktion på projektet anordnade
            regimen en massmobilisering där åtta miljoner kubaner tvingades
            skriva på ett upprop för att konstitutionen skulle ändras så att
            socialismen ska vara evig. Mobiliseringen var intressant eftersom
            regimen aldrig tidigare officiellt reagerat på demokratirörelsens
            arbete.
          </p>
          <p xml:id="i-WmH4mofHRN9tQQPuVbfKwJ">
            En annan del av demokratirörelsen som under senare år varit mycket
            framgångsrik är rörelsen för fria bibliotek. Det finns i dag över
            100 fria bibliotek på Kuba. Det totala antalet registrerade besökare
            på de oberoende biblioteken uppgår fram till och med 2002 till
            182 715 personer. Det är många som lånar böcker som inte officiellt
            vill skylta med sitt namn varför det även finns ett mycket stort
            antal oregistrerade låntagare. Utöver Varela-projektet och de
            fria biblioteken finns det en rad politiska partier och organisationer
            som genomför olika projekt på Kuba för att bygga upp ett civilt
            samhälle och demokratisera landet.
          </p>
          <p xml:id="i-WTVFWNdULiAAo4PLGFk8iy">
            Den svenska socialdemokatiska Kubapolitiken har historiskt varit
            ytterst tvivelaktig. Under lång tid närde ledande socialdemokrater
            en beundran för Fidel Castro som gjorde att en förståelse visades
            inför det faktum att Kuba är en diktatur som systematiskt nonchalerar
            mänskliga rättigheter. På senare år har det dock skett en mycket
            välkommen omsvängning i den socialdemokratiska Kubapolitiken.
            Biståndsminister Jan O Karlsson sade sig i en riksdagsdebatt den
            23 januari 2003 vara positiv till att Sverige skulle ge direkt
            stöd till demokratirörelsen på Kuba och biståndsministern har
            vidare tydligt fördömt de massarresteringar som nu genomförts.
          </p>
          <p xml:id="i-RnbqJTf723pPmPijXgdmT">
            Jimmy Carter och andra som besökt Kuba på senare år har i samband
            med sina besök också träffat ledande företrädare för demokratirörelsen.
            Dessa kontakter har varit av mycket stor betydelse för demokratirörelsen.
            Dagens svenska Kubapolitik innebär dock bland annat att det inte
            sker några utbyten på högre nivå.
          </p>
        </div>
        <div type="ipQuestion">
          <p xml:id="i-FeQC9AMDbWMsEJVwPDpvTh">
            Mot bakgrund av det anförda skulle jag vilja ställa följande
            frågor till utrikesministern angående den svenska Kubapolitiken.
            <list rend="unordered">
              <item>
                1. Vilken typ av stöd avser ministern att verka för beträffande
                demokratirörelsen på Kuba och när kommer stödet att börja ges?
              </item>
              <item>
                2. Är ministern beredd att genomföra en resa till Kuba för att
                träffa ledande företrädare för demokratirörelsen och samtidigt
                trycka på för införandet av demokrati och mänskliga rättigheter?
              </item>
              <item>
                3. På vilket sätt driver Sverige på för att EU ska agera för
                att de företrädare för demokratirörelsen som nu arresterats ska
                friges?
              </item>
            </list>
          </p>
        </div>
      </div>
    </body>
  </text>
</TEI>
