<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0329">
  <teiHeader>
    <fileDesc>
      <titleStmt>
        <title>Sverige och Europas försvar</title>
        <author>Hamilton, Carl B (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sverige och Europas försvar till utrikesminister Anna Lindh om Sverige och Europas försvar</title>
          <idno type="rdwebb">GQ10329</idno>
          <ref type="dokument_url_text">http://data.riksdagen.se/dokument/GQ10329/text</ref>
          <ref type="dokument_url_html">http://data.riksdagen.se/dokument/GQ10329</ref>
          <ref type="dokumentstatus_url_xml">http://data.riksdagen.se/dokumentstatus/GQ10329</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <persName>Carl B Hamilton</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-276xFWDC6fye2pBKWFVhhQ" corresp="i-Ry3pP9VZKrW87Vcxq73jQG">
          <date when="2003-05-07"/>
        </correspAction>
        <correspAction type="received" xml:id="i-A9HT2n6zJL3YcG1wNu4G1R">
          <date when="2003-05-07"/>
        </correspAction>
        <correspAction type="answered" xml:id="i-Y9bHrRH4trHR2p7FLE85dT">
          <date when="2003-05-26"/>
        </correspAction>
        <correspAction type="received" xml:id="i-TUAwd5xiqGTXxadJULQEUC" corresp="i-S7LcGmD5NuSMrFDW8LBeJ1">
          <date when="2003-05-07"/>
        </correspAction>
        <correspAction type="answered" xml:id="i-VKAHQLpWQEq5aYzyVwiXRR" corresp="i-S7LcGmD5NuSMrFDW8LBeJ1">
          <date when="2003-05-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LkKwb5RnyUwHQcpjySUi9w">
            Interpellation 2002/03:329 av Carl B Hamilton (fp) till utrikesminister
            Anna Lindh om Sveriges och Europas försvar
          </p>
        </div>
        <div type="ipqSubmissionInfo">
          <p xml:id="i-GjzQvvJvKgaA4P24z6bfhW">
            den 7 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Mn9sy44v2mh9Qi3Z5Y5Fos">
            En gammal debatt har ånyo blossat upp mellan, å ena sidan, europeiska
            Natoanhängare och, å den andra sidan, europeiska länder som vill
            att EU bör ha ansvaret för försvarskapaciteten i Europa. Debatten
            finns bland annat i EU:s framtidskonvent och i kölvattnet av Irakkriget.
          </p>
          <p xml:id="i-9ReAUHnbKNXVGsnbUTv9cr">
            Frankrike @ med Tyskland, Belgien och Luxemburg som bundsförvanter
            @ säger sig vilja skapa en europeisk försvarskapacitet där EU
            spelar en central roll. Så sent som i slutet av april 2003 möttes
            de fyra länderna till ett minitoppmöte och beslutade bland annat
            att inrätta ett "centralt militärt högkvarter". Drivkrafter har
            varit EU:s oförmåga att spela roll som partner till USA i Afghanistan,
            och att tala med gemensam röst i förspelet till Irakkriget. De
            tyska socialdemokraterna drev hösten 2002 en starkt antiamerikansk
            valrörelse. Frankrike valde att konfrontera USA i Irakfrågan i
            säkerhetsrådet. Både Tyskland och Frankrike förespråkar ett EU-försvar
            men båda är pressade ekonomiskt och förefaller inte kunna omvandla
            orden till politik, till exempel genom att öka sin egen försvarskapacitet
            och kvalitet.
          </p>
          <p xml:id="i-7bAt5idktDudnfMbKKLw49">
            Storbritannien har en helt annan syn och slår vakt om en stark
            transatlantisk länk till USA, tillsammans med bland annat Nederländerna,
            Spanien, Italien, Danmark och @ utanför EU @ Natoländerna Norge
            och Island. Till denna grupp bör även inräknas flertalet @ sannolikt
            alla @ EU:s anslutningsländer i Öst- och Centraleuropa. Nato bör
            enligt dessa länders mening även fortsättningsvis svara för Europas
            militära försvarskapacitet. Detta är för de västeuropeiska staterna
            inga nya nationella positioner utan är etablerade sedan decennier.
          </p>
          <p xml:id="i-YP66r4Y2zqjhBnD723sXhK">
            Det nya är att Sverige har att ta ställning i denna intressekonflikt.
            Dessa klassiska motsättningar har flyttat in i EU:s framtidskonvent,
            och i EU:s interna debatt om hur länderna ska kunna återupprätta
            EU:s gemensamma utrikes- och säkerhetspolitik efter Irak. Regeringen
            har även att ta ställning till hur man vill att EU:s i maj 2003
            beslutade kommande "säkerhetsstrategi" bör utformas.
          </p>
          <p xml:id="i-EL3wTdHEaUGHiPNbp9EzeS">
            Två frågor: Vad vill regeringen för Sveriges del? Vad vill regeringen
            för Europas del?
          </p>
          <p xml:id="i-9cSuVvBn39dNHu3HHdrstG">
            Den första frågan förfaller lätt att besvara. Svenska regeringen
            tar avstånd från svenskt Natomedlemskap, och tar också avstånd
            från svenskt deltagande i något slags EU-försvar av det slag som
            Frankrike och andra vurmar för. En intressant men viktig detalj
            i det sammanhanget är att ett annat allliansfrihetsbevarande parti
            i Sveriges riksdag @ det vill säga Centern @ nyligen väckt en
            motion om att avskaffa länders vetorätt i EU:s utrikes- och försvarspolitik.
          </p>
          <p xml:id="i-BvXFJYqtDc2T12q1mqStDD">
            Den andra frågans svar är desto mera oklart. Är regeringen @
            när den begrundar Europas säkerhet och därmed indirekt förutsättningarna
            för Sverige @ anhängare av en Natobaserad europeisk försvarskapacitet
            och emot ett EU-försvar? Eller är regeringen för ett EU-försvar
            och emot en Natobaserad europeisk försvarskapacitet?
          </p>
          <p xml:id="i-Tf145Evd3CbeCu2VnZw5by">
            Frågan gäller alltså inte de dagsaktuella frågorna om rollfördelning
            med snabbinsatsstyrkor eller krishantering i samband med terroristattacker,
            utan en grundläggande vattendelare när det gäller synen på Europas
            långsiktiga framtid, inklusive relationerna till USA.
          </p>
          <p xml:id="i-GEHXBfmJa1Fijojh8yNGMw">
            Regeringen kan inte vara utan ståndpunkt i denna Europas mest
            grundläggande försvars- och säkerhetspolitiska fråga eftersom
            (I) Sveriges säkerhetspolitiska förutsättningar, som vi bör söka
            utforma till vår fördel, påverkas av svaret på denna fråga, och
            (II) Sverige har rätt och skyldighet att deltaga i EU-möten och
            diskussioner på samma premisser som alla andra EU-medlemmar när
            det gäller EU:s och hela Europas framtid.
          </p>
          <p xml:id="i-YcAgUXPNVUdzGCwWBJmCw7">
            Om det är så att regeringen är emot ett EU-försvar innebär det
            med automatik att regeringen är för en Natobaserad europeisk försvarskapacitet
            eftersom de två alternativen i praktiken är ömsesidigt uteslutande
            (om än inte i retoriken). Men om regeringen är mot ett EU-försvar,
            hur kan då regeringen @ som man inte sällan gör @ hävda att "EU
            är främsta verktyget för Sveriges säkerhetspolitik"?
          </p>
          <p xml:id="i-CULiYV6G5ZomyzcxzruFPU">
            Å andra sidan, om regeringen föredrar en Natobaserad försvarskapacitet
            i Europa uppstår frågan hur regeringen bäst främjar det intresset.
            Genom att tiga vid minsterrådsmötena när frågan diskuteras av
            de andra EU-länderna?
          </p>
          <p xml:id="i-Qfm4DwFDnKKsAjitL81j5k">
            USA har i kampen mot terrorismen betonat sitt intresse av att
            Nato blir mer än en loose talking shop @ en löslig diskussionsklubb
            @ och att européerna måste satsa mera resurser på bättre militär
            kvalitet och kapacitet. Det anser sig dock inte européerna ha
            råd med. I USA frågar man sig @ som så många gånger förr @ varför
            USA ska satsa på Nato när inte européerna själva vill ställa upp
            med nödvändiga resurser, är oförmögna i flera fall (Belgien, Tyskland)
            att modernisera till högre teknisk nivå och färre meniga soldater.
          </p>
          <p xml:id="i-DgJU6sMugUzHba82DpAbrK">
            Amerikansk likgiltighet inför Europas säkerhetsproblem är ett
            hot mot Sveriges i dag goda säkerhet, av fyra skäl:
          </p>
          <p xml:id="i-8ZXwLKYxJnT3j4ifHEZWd9">
            att USA tappar intresset för Europa, och att Nato därmed kraftigt
            försvagas,
          </p>
          <p xml:id="i-7PH5FRpeFnXHueSdVR1cYh">
            att de europeiska ländernas inbördes tvist om hur Europas säkerhetspolitik
            bör organiseras vid ett Natosönderfall fördjupas ytterligare,
          </p>
          <p xml:id="i-G55VX2pHRibaXJR1qfu417">
            att länder som vill ha ett EU-försvar i praktiken inte vill,
            eller kan, betala vad ambitionerna kostar, och inte förmår modernisera
            sin militär. Därmed får Europa en mer ineffektiv och svagare försvarskapacitet.
          </p>
          <p xml:id="i-VcrnkZaGnextSKnnHnGYoG">
            att en sådan försvagad kapacitet framför allt går ut över sådant
            som inte stämmer med Kontinentaleuropas önskemål, det vill säga
            är till nackdel för Norden.
          </p>
          <p xml:id="i-KFH7Ng4BtQs8QV24sWctdd">
            Regeringens grundinställning förefaller vara att hålla sig undan
            och inte vilja delta i den europeiska debatten, utan i stället
            vara passiv och låta andra sköta EU-debatt och beslut om Europas
            försvar, trots att dessa beslut är avgörande för vårt eget lands
            situation och säkerhet. Regeringen abdikerar därmed från uppgiften
            att ta till vara Sveriges egenintresse beträffande utformningen
            av den europeiska försvars- och säkerhetspolitiken.
          </p>
          <p xml:id="i-3uEMKDmnmZdpg1ZFwLnXBY">
            Regeringen förmedlar också bilden att Sverige på grund av alliansfriheten,
            eller något i fördragen, skulle ha åtagit sig att inte föra fram
            åsikter på samma sätt, och med samma engagemang, som andra länder
            gör @ trots att besluten berör även oss, vår försvarskapacitet
            och vår säkerhet. Men, Sverige har naturligtvis samma rättighet
            som alla andra att protestera och polemisera mot ståndpunkter
            som går emot våra intressen, och fördragen gäller för Sverige
            på precis samma sätt som för andra EU-länder. Sveriges regering
            tar frågan om Europas försvarskapacitet och kvalitet med en klackspark,
            kort sagt.
          </p>
          <p xml:id="i-XnWMXkdufEq5wUhwWAYhY4">
            Några exempel: "Det är klart att det är Natos medlemmar som måste
            diskutera förhållandena i Nato" (Anna Lindh i riksdagen den 28
            november 2002). "Om andra länder vill gå vidare i försvarssamarbete
            har vi från början sagt att vi inte skall hindra dem" (Göran Persson,
            DN den 30 april 2003). "Jag tycker naturligtvis att relationerna
            inom Nato i första hand är en fråga för Natoländerna, men på dessa
            andra områden är det viktigt för oss, liksom för Nato, att USA
            fortfarande har ett engagemang i Europa" (Anna Lindh den 28 november
            2002). "För oss som icke-allierad är det ju rätt odramatiskt"
            (Göran Persson, DN den 30 april 2003).
          </p>
          <p xml:id="i-XujrJ5By3tV1k4nkCAy6oV">
            När EU-länder som också är Natomedlemmar diskuterar intensivt
            ("så stickor och strån rykt" enligt Anna Lindh, TT den 29 april)
            sitter alltså Sveriges minister och tiger och förefaller göra
            en särskild poäng av att inte delta i diskussionen. Beror detta
            på likgiltighet inför frågan, eller på att någon svensk position
            inte finns?
          </p>
          <p xml:id="i-BQB1WKkwztGRwPrGnAbuEc">
            Hur avser utrikesministern att agera i frågan om utformningen
            och organisationen av Europas försvarskapacitet och kvalitet?
          </p>
        </div>
      </div>
    </body>
  </text>
</TEI>
