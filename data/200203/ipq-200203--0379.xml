<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0379">
  <teiHeader>
    <fileDesc>
      <titleStmt>
        <title>den ideella sektorn och mervärdesskatt på second hand-verksamhet</title>
        <author>Oscarsson, Mikael (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>den ideella sektorn och mervärdesskatt på second hand-verksamhet till finansminister Bosse Ringholm om den ideella sektorn och mervärdesskatt på second hand-verksamhet</title>
          <idno type="rdwebb">GQ10379</idno>
          <ref type="dokument_url_text">http://data.riksdagen.se/dokument/GQ10379/text</ref>
          <ref type="dokument_url_html">http://data.riksdagen.se/dokument/GQ10379</ref>
          <ref type="dokumentstatus_url_xml">http://data.riksdagen.se/dokumentstatus/GQ10379</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-LQneZnD99oQPFVX5KG7dHu" corresp="i-Ybw8JnrmHGCsqpipBke8a7">
          <date when="2003-05-12"/>
        </correspAction>
        <correspAction type="answered" xml:id="i-9NkFXoAhmbMzyVeoC78RJ1">
          <date when="2003-05-26"/>
        </correspAction>
        <correspAction type="received" xml:id="i-9HhHn8Pt44UnQ7RgnQK5uQ" corresp="i-A5R84cTmpky3NHJ7nLKaEt">
          <date when="2003-05-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-D7Z85DHuCzGmjJCqvB8XwH">
            Interpellation 2002/03:379 av Mikael Oscarsson (kd) till finansminister
            Bosse Ringholm om den ideella sektorn och mervärdesskatt på second
            hand-verksamhet
          </p>
        </div>
        <div type="ipqSubmissionInfo">
          <p xml:id="i-7FzZR3rvbNnsH6KEZAnubC">
            den 12 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RdoXKWAfg8GS1hNK964F56">
            Den ideella sektorn är något mycket värdefullt som bör stödjas.
            Många ideella organisationer gör fantastiska insatser: Stadsmissionen,
            Hoppets Stjärna, Erikshjälpen, Rädda Barnen, BRIS, Röda korset,
            scouterna, idrottsrörelsen och de olika kyrkorna för att nämna
            några. Det är dock inte lätt att bedriva ideell verksamhet i Sverige.
            Många organisationer dras med en dålig ekonomi, samtidigt som
            de ser de växande behoven av hjälpinsatser.
          </p>
          <p xml:id="i-RA2P4gsfVteCieE2Pgdpb9">
            Även regeringen tycks i tal uppskatta de ideella organisationernas
            verksamhet. Men har än så länge varit kallsinnig till att förbättra
            villkoren för denna sektor.
          </p>
          <p xml:id="i-Wm4NsZiaQitTQ6t1WyeGPM">
            Sverige är i dag det enda landet i EU som inte har någon form
            av avdragsrätt för gåvor till ideella organisationer. Att införa
            avdragsrätt för gåvor till ideella organisationer skulle definitivt
            förbättra den ideella sektorns möjligheter att öka i omfattning.
            En bra början skulle vara att göra det möjligt för medborgare
            att göra avdrag för gåvor till välgörande ändamål till organisationer
            som har så kallade 90-konton.
          </p>
          <p xml:id="i-NwoGetDEPGyBPF4sCtQirn">
            Att införa avdragsgilla gåvor har regeringen tidigare avfärdat.
            Nu ska tydligen dessutom tumskruven dras åt ytterligare för den
            ideella sektorn. En statlig utredning Mervärdesskatt i ett EG-rättsligt
            perspektiv (SOU 2002:74), gjord på uppdrag av regeringen, presenterar
            ett förslag som bland annat går ut på att belägga såväl second
            hand-verksamhet som kyrkkaffe med moms.
          </p>
          <p xml:id="i-BPvizn6meqHGFZokbynU4Y">
            I Sverige finns i dag ett stort antal ideella organisationer
            som till förmån för humanitära, sociala, miljöfrämjande eller
            andra insatser bedriver second hand-verksamhet. Hit skänks varje
            år stora mängder kläder, skor, möbler, böcker, för att bara nämna
            något. Överskottet av försäljningen kanaliseras sedan till allt
            från lokala insatser för utslagna, missbrukare eller uteliggare
            till miljöarbete och internationellt bistånds- och utvecklingsarbete.
            För stora delar av svenska folket har möjligheten att vara med
            och skänka kläder och diverse begagnade föremål blivit ett sätt
            att aktivt delta i ett positivt arbete. En möjlighet att i praktisk
            handling visa sitt engagemang och sin empati.
          </p>
          <p xml:id="i-XmQy8LBv7JcuyKkAgHncYe">
            Den statliga utredningens uppdrag var att skapa bättre harmoni
            mellan svensk skattelagstiftning och EU:s momsregler. Det finns
            dock inget tvingande direktiv från EU som ålägger Sverige att
            införa moms på ideella organisationers försäljning av skänkta
            varor. I de olika EU-länderna tillämpas i dag också helt olika
            regler på detta område. I flera medlemsländer är ideella organisationer
            befriade från moms på second hand-försäljning. EU:s direktiv är
            därför inte något skäl till att införa moms på ideell second hand-försäljning
            i Sverige heller.
          </p>
          <p xml:id="i-UWvfuLbvmK5QwqHEs87Q5Z">
            Till skillnad från den kommersiella handeln som kan dra av momsen
            på inköpta varor, har skänkta varor inget värde att beräkna avdragsrätt
            på. Momsuttaget på ideell second hand-försäljning torde vara en
            ytterst försumbar skatteintäkt i ett nationellt perspektiv men
            samtidigt katastrofal för såväl berörda aktörer som de många människor,
            för vilka dessa ideella organisationer i dag utgör enda hoppet
            om ett drägligt liv.
          </p>
          <p xml:id="i-7bfcjnvFGktWQT1h21f2Py">
            Second hand-verksamhet är också ett redskap i arbetet för ett
            ekologiskt hållbart samhälle och att nuvarande momsbefrielse skapar
            resurser som verkar för en bättre miljö.
          </p>
          <p xml:id="i-Uxdp6pZnHb5WdTiPJJY4qN">
            Den ideella second hand-verksamheten drivs för att förmedla sociala
            hjälpinsatser. Givaren skänker varorna i avsikt att dessa ska
            förvandlas till hjälp, katastrofinsatser, utvecklingsarbete och
            liknande. Detta till skillnad från den kommersiella second hand-butiken
            som drivs som vilken näringsverksamhet som helst med avsikt att
            generera vinst till ägaren. Den som lämnar varor till en sådan
            butik gör det i avsikt att få betalt för varan.
          </p>
          <p xml:id="i-UMD5QDaUw9vx9hdj9y7T4H">
            Om förslaget om moms på ideell second hand-verksamhet blir verklighet
            hotas hela den ideella second hand-verksamheten. Låt mig ta ett
            exempel: Myrorna gav förra året hela sitt överskott på 15,8 miljoner
            kronor till Frälsningsarméns sociala arbete. Om man varit tvungen
            att betala moms hade förra årets plus förvandlats till ett minus
            på 6 miljoner kronor.
          </p>
        </div>
        <div type="ipQuestion">
          <p xml:id="i-SDpFQ7pgbebHF1Cv1iPPmw">
            Mot bakgrund av detta vill jag fråga finansministern:
            <list rend="unordered">
              <item>
                1. Vad avser finansministern att göra för att inte förslagen
                från utredningen Mervärdesskatt i ett EG-rättsligt perspektiv
                får de befarade negativa konsekvenserna för second hand-verksamhet?
              </item>
              <item>
                2. Är finansministern beredd att pröva systemet med att göra
                gåvor till så kallade 90- konton avdragsgilla?
              </item>
            </list>
          </p>
        </div>
      </div>
    </body>
  </text>
</TEI>
