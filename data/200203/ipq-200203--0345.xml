<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0345">
  <teiHeader>
    <fileDesc>
      <titleStmt>
        <title>attityder inom rättsväsendet</title>
        <author>Qarlsson, Annika (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>attityder inom rättsväsendet till justitieminister Thomas Bodström om attityder inom rättsväsendet</title>
          <idno type="rdwebb">GQ10345</idno>
          <ref type="dokument_url_text">http://data.riksdagen.se/dokument/GQ10345/text</ref>
          <ref type="dokument_url_html">http://data.riksdagen.se/dokument/GQ10345</ref>
          <ref type="dokumentstatus_url_xml">http://data.riksdagen.se/dokumentstatus/GQ10345</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NRb4HpaQ87qUwhLNcKt7Gz</idno>
            <persName>Annika Qarlsson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7igL4su6n7fuVfBf3x1x6F" corresp="i-NRb4HpaQ87qUwhLNcKt7Gz">
          <date when="2003-05-09"/>
        </correspAction>
        <correspAction type="answered" xml:id="i-Px1aUHCRM6FyfhcFryn6im">
          <date when="2003-05-20"/>
        </correspAction>
        <correspAction type="received" xml:id="i-STKaf3PxhZFNV82Bz4NH8K" corresp="i-STyFs6Gu3boin31eFp1bNM">
          <date when="2003-05-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XyGb9uvrxW5et81n9JXLZq">
            Interpellation 2002/03:345 av Annika Qarlsson (c) till justitieminister
            Thomas Bodström om attityder inom rättsväsendet
          </p>
        </div>
        <div type="ipqSubmissionInfo">
          <p xml:id="i-XL9fp9EFPGKXebUa1xSyKM">
            den 9 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-M3sXoUUzHDbUV3fL9H94Ud">
            Kvinnans roll i samhället och synen på kvinnans sexualitet har
            onekligen förändrats och stärkts under de senaste decennierna.
            Vi har både tagit plats på arbetsmarknaden och fått rätt enligt
            lag att säga nej! I sak och i faktiska tal så har mycket hänt
            @ det är självklart att vi arbetar och tjänar pengar, om än mindre
            än männen, det är självklart att vi får vara med och bestämma
            i politiken, på arbetsplatser och i företag, om än inte lika mycket
            och fortfarande på männens villkor. Det är också självklart att
            kvinnor har rätt att bejaka sin sexualitet och att säga nej. Det
            är inte länge sedan lagen ändrades så att ett nej från hustrun
            innebar att det var våldtäkt, även i lagens mening, om mannen
            fortsatte. Vi kan se att när det gäller lagtext, i antal kvinnor
            på viktiga positioner, att orden "jämlikhet" och "jämställdhet"
            finns med i tanke, planering och beslut så har vi kommit långt,
            men i realiteten, i attityder, i fördomar och i kunskap att se
            förtryck utifrån könsmönster har vi långt kvar att gå. Och det
            är den svåraste biten som är kvar, för den är inte synlig och
            tydlig, den är inte mätbar på samma sätt.
          </p>
          <p xml:id="i-7PutJDYK6wqS5XwugJje4f">
            Varje år anmäler 20 000 kvinnor misshandel i Sverige, därutöver
            finns ett stort mörkertal. Men endast var femte anmälan leder
            till åtal. Polis, åklagare, socialtjänst samt hälso- och sjukvården
            brister fortfarande i rutiner och hantering av ärendena. Flickor
            och kvinnor som utsätts för sexuella övergrepp får men för livet.
            Ofta kan det dröja lång tid efter att en våldtäkt har begåtts
            till att brottet anmäls, något som försvårar bevisningen. I undersökningar
            av hur rättssystemet bemöter de kvinnor som anmäler den typen
            av brott visas fördomen om att "den dåliga flickan @ horan" fortfarande
            lever kvar i samhället, både i det vardagliga mötet mellan människor
            men skrämmande ofta även i myndighetsutövande. En kvinnas sociala
            status kan tyvärr vara avgörande för om det blir rättegång över
            huvud taget. Det är vanligt att försvaret tar upp frågor om klädsel,
            kvinnans sexualvanor, alkoholkonsumtion, rykte med mera för att
            få domstolen att gå på att den misstänkte hade så kallat bristande
            uppsåt. Tyvärr händer det också att det ingår i domsluten!
          </p>
        </div>
        <div type="ipQuestion">
          <p xml:id="i-HPjR8MhpemdsuoDFEa5c6z">
            Mot denna bakgrund vill jag ställa följande frågor till ministern:
            <list rend="unordered">
              <item>
                1. Vilka åtgärder är ministern beredd att vidta för att kunskapen
                hos personer som arbetar med dessa frågor fördjupas ytterligare?
              </item>
              <item>
                2. Vilka åtgärder är ministern beredd att vidta för att berörda
                yrkeskategoriers utbildning tar upp frågan om att alla medborgare
                ska mötas på ett rättssäkert och jämlikt sätt?
              </item>
              <item>
                3. Vilka åtgärder är ministern beredd att vidta för att tillse
                att fler anmälningar resulterar i åtal?
              </item>
            </list>
          </p>
        </div>
      </div>
    </body>
  </text>
</TEI>
