<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0203">
  <teiHeader>
    <fileDesc>
      <titleStmt>
        <title>spelberoende</title>
        <author>Enochson, Annelie (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>spelberoende till statsrådet Morgan Johansson om spelberoende</title>
          <idno type="rdwebb">GQ10203</idno>
          <ref type="dokument_url_text">http://data.riksdagen.se/dokument/GQ10203/text</ref>
          <ref type="dokument_url_html">http://data.riksdagen.se/dokument/GQ10203</ref>
          <ref type="dokumentstatus_url_xml">http://data.riksdagen.se/dokumentstatus/GQ10203</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <persName>Annelie Enochson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-F6TB9dbeDt9WbhyLw4GX8b" corresp="i-TECanR77Prb79DHwPvLitN">
          <date when="2003-02-24"/>
        </correspAction>
        <correspAction type="answered" xml:id="i-5GxjccV7pRdiea6aH6RDaf">
          <date when="2003-04-01"/>
        </correspAction>
        <correspAction type="received" xml:id="i-Wqjd49SK7tCUrcCYDKX5ef" corresp="i-UPW2cbGnTUbMZaKTrot5Bh">
          <date when="2003-03-03"/>
        </correspAction>
        <correspAction type="answered" xml:id="i-GWEvYUEViWaNrc7W3jj9Pz" corresp="i-UPW2cbGnTUbMZaKTrot5Bh">
          <date when="2003-04-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HzkfhuaMozHuHsmysiv8dY">
            Interpellation 2002/03:203 av Annelie Enochson (kd) till statsrådet
            Morgan Johansson om spelberoende
          </p>
        </div>
        <div type="ipqSubmissionInfo">
          <p xml:id="i-KTnNf6SJB2AFZcjbCvGbeM">
            den 24 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RmVmrGnUtCi5cKuPhyx1VJ">
            Alltfler människor blir spelberoende och det är framför allt
            ungdomar, invandrare och män som drabbas. Det visar sig också
            att låginkomsttagare spenderar tre gånger så stor andel av sin
            disponibla inkomst på spel som höginkomsttagare. Sedan 1997 har
            spelmarknaden expanderat med flera nya spelformer, bland annat
            har tre nya kasinon tillkommit, utländska spelarrangörer har etablerat
            sig via Internet och vinsttak och utdelningar har höjts. Allt
            detta talar för att problemen med spelberoende sannolikt inte
            har minskat. Marknadsföringen av spel är aggressiv och enligt
            Lotteriinspektionen satsar spelbranschen mer än 2,3 miljoner kronor
            per dag på sin marknadsföring.
          </p>
          <p xml:id="i-RkH4KhdV9B4wwtquCquQXY">
            Det beräknas finnas minst 100 000 personer med spelproblem i
            Sverige. 25 % av dessa är patologiskt spelberoende och behöver
            betydande stödinsatser.
          </p>
          <p xml:id="i-QZtnbBmhQLgMRxMhbcJExi">
            Staten får in ca 5 miljarder kronor från de olika spel där staten
            är delägare. Av dessa miljarder avsätter regeringen endast 4 miljoner
            kronor till att motverka spelmissbruk. Dessa 4 miljoner fördelas
            mellan forskning, hjälptelefon för missbrukare och stöd till så
            kallade kamratföreningar. Kommunernas kostnad för behandling av
            spelmissbrukare uppgår till ca 10 miljoner kronor. För denna behandling
            får de inga extra intäkter från staten.
          </p>
          <p xml:id="i-LpJmorQFSzCMEENnTxwbCq">
            Statens folkhälsoinstitut har lagt fram ett handlingsprogram
            för att motverka spelberoende. Enligt folkhälsoinstitutet behövs
            det 40@50 miljoner kronor årligen för att finansiera åtgärder
            för att minska de negativa effekterna av spelproblemen. Dessa
            medel bör fördelas mellan förebyggande insatser, vård och behandling
            samt forskning.
          </p>
        </div>
        <div type="ipQuestion">
          <p xml:id="i-5akwU4d86GbUEEKDkzRmhr">
            Åtgärder som föreslås i handlingsprogrammet är bland andra:
            <list rend="unordered">
              <item>
                information till ungdomar, föräldrar och allmänheten om riskerna
                med barns och ungdomars spelande,
              </item>
              <item>
                förbättrade möjligheter till vård och handling för spelberoende,
              </item>
              <item>
                riktade utbildningsinsatser till 6 000 personer som yrkesmässigt
                kan komma i kontakt med spelberoende,
              </item>
              <item>
                bättre kontroll av åldersgränser på spelautomater för att skydda
                barn och ungdomar samt
              </item>
              <item>
                minskad tillgänglighet till värdeautomater genom tekniska åtgärder.
              </item>
            </list>
          </p>
          <p xml:id="i-BNnTJ9w5C3UiPdmaBRWM3f">
            I kyrkliga sammanhang har man solidariskt stöttat och hjälpt
            medmänniskor som inte klarar av alkohol eller narkotika. En spelberoende
            person har ett likadant mönster som en alkoholist och behöver
            därför också vår hjälp och stöttning. Många kristna och andra
            frivilligorganisationer gör ett beundransvärt arbete med att hjälpa
            människor som hamnat i olika beroenden och är värda all uppskattning
            och stöttning även från statligt håll.
          </p>
          <p xml:id="i-Tr87ctcbFMMT7mrH2M79fL">
            Det borde vara en självklarhet att staten avsätter en större
            del, än vad som sker i dag, av sina intäkter från spelverksamhet
            till att på olika sätt motverka spelberoendet och att de frivilliga
            organisationerna får del av dessa statliga medel till sin verksamhet
            mot spelberoende.
          </p>
          <p xml:id="i-9ztUVrwohcgnLHsi4GEJgz">
            Med anledning av det ovan anförda, vill jag ställa följande frågor
            till ministern:
          </p>
          <p xml:id="i-4eYLwp3duUbCVG4afFJ4b2">
            Vilka åtgärder avser ministern att vidta för att motverka spelberoendet?
          </p>
          <p xml:id="i-Cx3HJqdCX512wzAZ4efUaK">
            Vilka åtgärder avser ministern att vidta för att minska barns
            och ungdomars tillgänglighet till spelautomater?
          </p>
          <p xml:id="i-8THpztAgUXv2maz6WLxUrY">
            Avser ministern att följa det förslag till ökade anslag som folkhälsoinstitutet
            har lagt, för att kunna finansiera åtgärder som ska leda till
            ett minskat spelberoende?
          </p>
        </div>
      </div>
    </body>
  </text>
</TEI>
