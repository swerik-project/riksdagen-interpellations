<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0305">
  <teiHeader>
    <fileDesc>
      <titleStmt>
        <title>bevarande av naturskog</title>
        <author>Saarinen, Ingegerd (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>bevarande av naturskog till miljöminister Lena Sommestad om bevarande av naturskog</title>
          <idno type="rdwebb">GQ10305</idno>
          <ref type="dokument_url_text">http://data.riksdagen.se/dokument/GQ10305/text</ref>
          <ref type="dokument_url_html">http://data.riksdagen.se/dokument/GQ10305</ref>
          <ref type="dokumentstatus_url_xml">http://data.riksdagen.se/dokumentstatus/GQ10305</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2xzcr3nLPgka3s5j7pZ98N</idno>
            <persName>Ingegerd Saarinen</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RzSLVHD8d5SFrtBpnr8UTC" corresp="i-2xzcr3nLPgka3s5j7pZ98N">
          <date when="2003-04-24"/>
        </correspAction>
        <correspAction type="received" xml:id="i-SJWLmkVKsFrFJaPQUx2Ec9" corresp="i-4f2bAEUboRxqAf7W8Ybmzm">
          <date when="2003-04-24"/>
        </correspAction>
        <correspAction type="answered" xml:id="i-Uboh3hXvvY4khriq7KpeGq" corresp="i-4f2bAEUboRxqAf7W8Ybmzm">
          <date when="2003-05-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GYkazvnmD3DuxL3qx2ddNh">
            Interpellation 2002/03:305 av Ingegerd Saarinen (mp) till miljöminister
            Lena Sommestad om bevarande av naturskog
          </p>
        </div>
        <div type="ipqSubmissionInfo">
          <p xml:id="i-E8XzQdU3QpFZXUiP4ZTW8n">
            den 24 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-ENJYn4vqXCbc13mXC7qFp6">
            Under det senaste seklet har stora arealer skog i olika delar
            av världen gått förlorade genom skövling och olämpliga skogsbruksmetoder.
            En yta av regnskogar motsvarande Danmark försvinner årligen. Men
            även på norra halvklotet huggs ur naturvärdessynpunkt värdefulla
            skogar ned, även i Sverige, trots att vi är ett land som borde
            ha råd att ta naturhänsyn och trots att vi bara har små spillror
            av naturskog kvar i landet.
          </p>
          <p xml:id="i-7oZFWju25fssjk3FyXve2w">
            Problemet med biologisk mångfald i skogen är tudelat. Dels blir
            de värdefulla artrika områdena färre och färre, vilket innebär
            mindre lämplig yta för många arter. Många arter har behov av större
            ytor för att kunna bestå i livskraftiga populationer. Dels blir
            de värdefulla markerna mer och mer splittrade, vilket kan innebära
            spridningssvårigheter och därmed utarmning av områdena. För ett
            effektivt naturskydd behövs skydd av både stora och små områden,
            beroende på vad man framför allt vill skydda. Det kan också behövas
            korridorer emellan områdena för att upprätthålla mångfalden. En
            korridor kan i vissa fall utgöras av ett område med extra hänsynsfullt
            skogsbruk, eller av restaurerad mark.
          </p>
          <p xml:id="i-5eWV67t2GAsv3Biv77QV5S">
            Miljöpartiet har i regeringsöverenskommelser lyckats höja Naturvårdsverkets
            anslag för markinköp. Detta anslag fördelas sedan över landet
            för lokala beslut och prioriteringar. Tyvärr är det svårt att
            avsätta stora områden eftersom det i många fall skulle ta flera
            års länsanslag i anspråk, och då omöjliggöra skydd av andra mindre
            objekt. Man kan tänka sig att länsstyrelser mer arbetar med inlösen
            som löper över flera år för att också kunna förvärva dyra objekt.
            Detta är endast möjligt med en långsiktig politik där man vet
            att man kommer att ha tillräckligt med pengar för markinköp de
            närmaste fem eller tio åren.
          </p>
          <p xml:id="i-8VVAUWyxtgH5cvPtAWeS1x">
            För riktigt stora områden av riksintresse kan Naturvårdsverket
            gå in och föreslå bildande av nationalpark. Detta är ett bra sätt
            att kunna köpa in dyra objekt utan att för den skull prioritera
            bort allt annat på lokal nivå för flera år framåt. Det är nu väldigt
            få större sammanhängande områden med naturskog kvar i Sverige,
            och ännu färre är de som har skydd och därmed kommer att bevaras
            till kommande generationer.
          </p>
        </div>
        <div type="ipQuestion">
          <p xml:id="i-8dvtLt3Wjdc2fs9iiGgfch">
            Frågor till miljöminister Lena Sommestad:
            <list rend="unordered">
              <item>
                1. Avser ministern att verka för en långsiktig naturvårdspolitik
                som ger länsstyrelserna större möjlighet att också avsätta större
                och värdefullare objekt än vad ettårsanslagen i dag räcker till?
              </item>
              <item>
                2. Avser ministern att föreslå ytterligare medel eller åtgärder
                för att förbättra möjligheterna för inköp av dyra objekt?
              </item>
            </list>
          </p>
        </div>
      </div>
    </body>
  </text>
</TEI>
