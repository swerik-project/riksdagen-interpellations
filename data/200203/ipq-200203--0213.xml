<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0213">
  <teiHeader>
    <fileDesc>
      <titleStmt>
        <title>stöd till åldersintegrerad verksamhet</title>
        <author>Höij, Helena (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>stöd till åldersintegrerad verksamhet till kulturminister Marita Ulvskog om stöd till åldersintegrerad verksamhet</title>
          <idno type="rdwebb">GQ10213</idno>
          <ref type="dokument_url_text">http://data.riksdagen.se/dokument/GQ10213/text</ref>
          <ref type="dokument_url_html">http://data.riksdagen.se/dokument/GQ10213</ref>
          <ref type="dokumentstatus_url_xml">http://data.riksdagen.se/dokumentstatus/GQ10213</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NbYfhm8ZWHtRw5CgJqJe42</idno>
            <persName>Helena Höij</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>Marita Ulvskog</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>Marita Ulvskog</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RHLRsEsixmdCi1HqfGPEyM" corresp="i-NbYfhm8ZWHtRw5CgJqJe42">
          <date when="2003-02-28"/>
        </correspAction>
        <correspAction type="answered" xml:id="i-BMnrE79jYBPXNaQj79u7At">
          <date when="2003-03-28"/>
        </correspAction>
        <correspAction type="received" xml:id="i-DvsB87QidVah3iVoA9wNid" corresp="i-JchxQfU1zc3XVbvadFgBSn">
          <date when="2003-03-03"/>
        </correspAction>
        <correspAction type="answered" xml:id="i-QyV4i253uNVELnv2X7r9ow" corresp="i-JchxQfU1zc3XVbvadFgBSn">
          <date when="2003-03-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9J82KK5wnTBi8SLP5KH1YR">
            Interpellation 2002/03:213 av Helena Höij (kd) till kulturminister
            Marita Ulvskog om stöd till åldersintegrerad verksamhet
          </p>
        </div>
        <div type="ipqSubmissionInfo">
          <p xml:id="i-5e91fbSViih4jP57CGqxSh">
            den 28 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7tZRzKrqwgDUSiAZ19xkmN">
            Vi lever i ett samhälle som på många sätt är segregerat, mellan
            höginkomsttagare och låginkomsttagare, mellan högutbildad och
            lågutbildad, mellan infödda svenskar och invandrade svenskar,
            mellan unga och gamla och så vidare. En uppgift för politiken
            är att minska dessa klyftor genom att till exempel underlätta
            och skapa förutsättningar för möten mellan människor med olika
            bakgrund. En tydlig klyfta i samhället går mellan ung och gammal.
            Många unga människor saknar kontakter med de äldre generationerna.
            Det är en stor brist eftersom människor i olika åldrar har mycket
            att ge varandra i form av erfarenheter och kunskaper.
          </p>
          <p xml:id="i-PbSXwb6QQCCKYHLtZnfant">
            För att uppmuntra möten över generationsgränserna måste det offentliga
            uppmuntra och stödja de mötesplatser som finns. Kulturen är en
            sådan mötesplats. I till exempel amatörorkestrar och teatergrupper
            möts människor i olika åldrar, förenade genom ett gemensamt intresse.
            När barn- och ungdomar deltar i gemensamma kulturverksamheter
            med vuxna bidrar åldersblandningen dessutom till att förmedlingen
            av kompetens och kulturarv underlättas.
          </p>
          <p xml:id="i-CBntFQmb4jWkAze8VVpESA">
            Dagens regelverk för ekonomiskt stöd till barns- och ungdomars
            kulturutövande innebär dock stora problem för dessa kulturgrupper.
            De ungdomar som väljer att engagera sig i åldersintegrerade amatörorkestrar
            eller teatergrupper missgynnas av de offentliga bidragssystemen.
            Stödet till ungdomars kulturutövande går nämligen enbart till
            rena barn- och ungdomsorganisationer, minst 60 % av medlemmarna
            får vara max 25 år.
          </p>
          <p xml:id="i-3JdanUjm26emMQncjbFjou">
            Ungdomar i ett ungdomsförbund, till exempel en orkester tillhörande
            Riksförbundet Unga Musikanter, kan få bidrag både till riksorganisationen
            och för verksamheten i föreningen. Om samma ungdomar tillhör en
            vuxenorganisation, till exempel en orkester som organiseras av
            Sveriges Orkesterförbund, får de bekosta sitt kulturutövande själva.
            Avgiftsskillnaden mellan subventionerade verksamheter och de som
            ungdomarna betalar själva blir stor. Ungdomars möjligheter att
            fortsätta sitt musicerande, dansande eller teaterspelande begränsas
            när grupper med blandade åldrar värderas lägre än rena barn- eller
            ungdomsgrupper. Det är inte rimligt.
          </p>
          <p xml:id="i-BqNi2FfULVi5ik1i5sKoiU">
            På många orter i landet spelar amatörkulturen en viktig roll
            för ett levande kulturliv. Dagens regelverk, som separerar ungdomar
            från vuxna, försvårar en naturlig inskolning i ortens amatörverksamheter
            och därmed också i det demokratiskt uppbyggda föreningslivet.
          </p>
          <p xml:id="i-HuUimciSopCPoyDMawksyR">
            Inom flera riksorganisationer har ungdomarna själva avvisat möjligheten
            till stöd när detta förutsatte en uppdelning på två separata organisationer,
            en för barns- och ungdomars och en annan för vuxnas verksamheter.
            På det sättet har de förlorat stora ekonomiska bidrag eftersom
            de föredrar att bevara verksamhetens åldersintegrering.
          </p>
          <p xml:id="i-EnLSjHUBa3oRyxLsgr49xu">
            Vad avser kulturministern att vidta för åtgärder för att underlätta
            och skapa mötesplatser för olika generationer?
          </p>
          <p xml:id="i-NLvB6cEMPwQcdzFGaKfnFN">
            Avser kulturministern att vidta åtgärder för att inte de offentliga
            bidragssystemen ska missgynna åldersintegrerad kulturverksamhet?
          </p>
        </div>
      </div>
    </body>
  </text>
</TEI>
