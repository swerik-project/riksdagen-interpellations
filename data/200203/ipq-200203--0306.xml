<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0306">
  <teiHeader>
    <fileDesc>
      <titleStmt>
        <title>säkerhetsdepartement i stället för försvarsdepartement</title>
        <author>Ångström, Lars (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>säkerhetsdepartement i stället för försvarsdepartement till försvarsminister Leni Björklund om säkerhetsdepartement i stället för försvarsdepartement</title>
          <idno type="rdwebb">GQ10306</idno>
          <ref type="dokument_url_text">http://data.riksdagen.se/dokument/GQ10306/text</ref>
          <ref type="dokument_url_html">http://data.riksdagen.se/dokument/GQ10306</ref>
          <ref type="dokumentstatus_url_xml">http://data.riksdagen.se/dokumentstatus/GQ10306</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RYmzRLEx8QvF7KzEiVDL2U</idno>
            <persName>Lars Ångström</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7Fb1f6LRzNSE7EDW9zSesm" corresp="i-RYmzRLEx8QvF7KzEiVDL2U">
          <date when="2003-04-24"/>
        </correspAction>
        <correspAction type="received" xml:id="i-M7MGPcF5ZZv2QNNohAcYTi" corresp="i-CcdZckB2ErC625pmVtogZg">
          <date when="2003-04-24"/>
        </correspAction>
        <correspAction type="answered" xml:id="i-BPhQX2ePG4AQJ8yamLvkiX" corresp="i-CcdZckB2ErC625pmVtogZg">
          <date when="2003-05-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LFoih9p8stDKfsWqBMW1JG">
            Interpellation 2002/03:306 av Lars Ångström (mp) till försvarsminister
            Leni Björklund om säkerhetsdepartement i stället för försvarsdepartement
          </p>
        </div>
        <div type="ipqSubmissionInfo">
          <p xml:id="i-DxtXHEwd3rQBjmMGzfSrNz">
            den 24 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LbJAXTQxjTysCWtRJBVHN1">
            Det pågår en omvärdering av risker och säkerhet i hela samhället,
            där civila hot och civil säkerhet får en ökad betydelse och den
            tidigare fokuseringen på militära hot tonas ned.
          </p>
          <p xml:id="i-Y131tGuPok5kbFyYdU2mzn">
            Det blir mer och mer uppenbart att de resurser som läggs på att
            förebygga stora och osannolika hot, som en militär invasion, är
            alltför stora och sker på bekostnad av vardagens säkerhet.
          </p>
          <p xml:id="i-MKxkXrdUumZBWLdZRYXsUD">
            En naturlig konsekvens av den omsvängning som pågår kanske vore
            att Försvarsdepartementet i förlängningen döps om till säkerhetsdepartementet
            och, i vart fall i väsentligt högre utsträckning än i dag, fokuserar
            på civil säkerhet och civila olyckor.
          </p>
          <p xml:id="i-5YsLFeBKf9hs4ctEmRMrVP">
            Det behövs övergripande och tvärsektoriella analyser för att
            kunna fatta kloka beslut när det gäller prioriteringar av hur
            samhällets begränsade resurser ska användas för att öka medborgarnas
            säkerhet.
          </p>
          <p xml:id="i-QR7eSVETMUizPCWxBsWRGJ">
            Mot denna bakgrund ser jag det som positivt att regeringen tidigare
            har givit Räddningsverket i uppdrag att starta Nationellt Centrum
            för erfarenhetsåterföring från olyckor (NCO).
          </p>
          <p xml:id="i-MLP1Wyh1PHyTdTeSRvU9oz">
            Uppdraget är inte så brett som jag skulle önska, utan fokuserar
            bara på olyckor. Men också inom detta begränsade område finns
            det ett stort behov av överblick. NCO publicerade i oktober rapporten
            Olyckor i siffror, som ska vara en årligt återkommande rapport.
            Den visade bland annat att äldre är klart överrepresenterade i
            olycksstatistiken och att äldres fallolyckor är ett omfattande
            och växande problem, som skapar både ett omfattande lidande och
            skenande kostnader.
          </p>
        </div>
        <div type="ipQuestion">
          <p xml:id="i-2eBH9t9pnANCwPLS8MFteM">
            NCO har fått i uppgift av regeringen att ge en "samlad bild och
            bedömning" av olycksutvecklingen och säkerhetsarbetet i Sverige.
            Enligt vad jag erfarit planerar NCO att presentera följande rapporter
            som ska ge en "samlad bild och bedömning" under 2003:
            <list rend="unordered">
              <item>
                En äldreskadeatlas, motsvarande Barnsäkerhetsdelegationens barnskadeatlas.
              </item>
              <item>
                En rapport som belyser olika socioekonomiska faktorers betydelse
                för olycksutvecklingen. De socioekonomiska faktorerna redovisas
                på olika geografiska utsnitt i ett samhälle.
              </item>
              <item>
                Den årliga rapporten Olyckor i siffror.
              </item>
              <item>
                En rapport om samhällets säkerhetsarbete, som bland annat ska
                belysa balansen mellan faktiska olyckstal och hur samhället satsar
                på säkerhetsarbete.
              </item>
              <item>
                En totalskadeatlas som redovisar den totala olycksbilden i alla
                miljöer och för alla grupper på riks-, läns- och kommunnivå.
              </item>
            </list>
          </p>
          <p xml:id="i-KhwYeAbsuLYxDSvTGWpQ2U">
            Det är alltså ett viktigt arbete som utförs vid NCO, som både
            kan stödja kommunerna i deras olycksförebyggande arbete och bli
            ett instrument för nationella prioriteringar i fråga om hur man
            mest kostnadseffektivt förebygger olyckor.
          </p>
          <p xml:id="i-DJChUSvkjAn72KQBwfEGfn">
            Enligt uppgifter i medierna hotas dock NCO:s existens, på grund
            av oklarheten kring den framtida finansieringen. Jag har försökt
            sätta mig in i finansieringsfrågan och fått fram följande underlag:
          </p>
          <p xml:id="i-4r93QnCA11inikqcKfyFR4">
            NCO har fått en särskild finansiering under 2003 och 2004, med
            2 respektive 4 miljoner kronor om året och för den planerade utbyggnaden
            av NCO krävs det en fortsatt särskild finansiering om 8 miljoner
            2004 och 12 miljoner år 2005.
          </p>
          <p xml:id="i-PkR1Lh81yGJwJak7UV5nvd">
            Redan i en redovisning från den 14 november 2001 till Försvarsdepartementet
            angav Räddningsverket: "Projektet bedöms behöva en särskild finansiering
            av totalt 26 mkr till och med år 2005."
          </p>
          <p xml:id="i-GbmzboN3aQ7fGreP2KNS2b">
            Motsvarande information lämnades den 23 januari 2002 till Näringsdepartementet:
            "Kostnaderna för utvecklingsprojektet uppskattas till cirka 2
            mkr under 2002, 4 mkr för år 2003, 8 mkr för år 2004 samt 12 mkr
            för år 2005. /./ Räddningsverket kommer senare att inkomma med
            kompletterande förslag till finansieringen för den senare delen
            av utvecklingsprojektet (åren 2004 och 2005)."
          </p>
          <p xml:id="i-7rm7r1iuyu455TN9PPe5gq">
            Det betyder att verket redan från början har påtalat behovet
            av en särskild finansiering för NCO:s verksamhet, en verksamhet
            som ska vara tvärsektoriell och omfatta samarbeten mellan en rad
            olika myndigheter och andra intressenter.
          </p>
          <p xml:id="i-PdqLA39JeQwcskKz4sowku">
            Om NCO inte får sin extra finansiering kommer verksamheten att
            bantas och ansatsen, att ge en "samlad bild och bedömning", kommer
            knappast att vara praktiskt genomförbar.
          </p>
          <p xml:id="i-EEbpt2GY2cJ9cMKYfUQHJT">
            Det vore ologiskt om regeringen först finansierar ett mycket
            lovande utbyggnadsprojekt under två år och sedan avbryter planerna
            och stryper verksamheten under de två nästkommande åren. Det måste
            finnas möjlighet till omfördelningar inom de olycksförebyggande
            och säkerhetsinriktade sektorerna i samhället.
          </p>
        </div>
        <div type="ipQuestion">
          <p xml:id="i-MS6ezZ487jNazN6Z2eUXxx">
            Jag vill fråga försvarsministern:
            <list rend="unordered">
              <item>
                1. Avser försvarsministern att påskynda utvecklingen mot större
                fokus på civila hot och olyckor, på bekostnad av militära hot,
                och är försvarsministern redo att låta denna utveckling också
                få betydelse i resursfördelningen?
              </item>
              <item>
                2. Avser försvarsministern att vidta någon åtgärd för att det
                också fortsättningsvis ska "ges en samlad bild och bedömning"
                av olyckor och säkerhetsarbetet i Sverige?
              </item>
              <item>
                3. Avser försvarsministern att säkerställa att NCO ska kunna
                bygga ut sin verksamhet i Karlskoga i enlighet med tidigare fattade
                beslut?
              </item>
            </list>
          </p>
        </div>
      </div>
    </body>
  </text>
</TEI>
