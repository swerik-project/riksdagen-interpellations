<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0413">
  <teiHeader>
    <fileDesc>
      <titleStmt>
        <title>förhållandena på Kuba</title>
        <author>Forssmed, Jakob (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>förhållandena på Kuba till utrikesminister Anna Lindh om förhållandena på Kuba</title>
          <idno type="rdwebb">GQ10413</idno>
          <ref type="dokument_url_text">http://data.riksdagen.se/dokument/GQ10413/text</ref>
          <ref type="dokument_url_html">http://data.riksdagen.se/dokument/GQ10413</ref>
          <ref type="dokumentstatus_url_xml">http://data.riksdagen.se/dokumentstatus/GQ10413</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TodycJLEopZCV6uNkQANDV</idno>
            <persName>Jakob Forssmed</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-S7LcGmD5NuSMrFDW8LBeJ1</idno>
            <persName>Anna Lindh</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8t7j6TgN55gsEwTsgWDdT8" corresp="i-TodycJLEopZCV6uNkQANDV">
          <date when="2003-05-12"/>
        </correspAction>
        <correspAction type="answered" xml:id="i-MJFWT7anLnFA5jTEpdNiTs">
          <date when="2003-05-26"/>
        </correspAction>
        <correspAction type="received" xml:id="i-LRA7vewUi6wct9EPhR6Z7D" corresp="i-S7LcGmD5NuSMrFDW8LBeJ1">
          <date when="2003-05-12"/>
        </correspAction>
        <correspAction type="answered" xml:id="i-SfKY7fffioVekBqfnamc8x" corresp="i-S7LcGmD5NuSMrFDW8LBeJ1">
          <date when="2003-05-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-51n2Exyjq8GGvtW8oBnDjY">
            Interpellation 2002/03:413 av Jakob Forssmed (kd) till utrikesminister
            Anna Lindh om förhållandena på Kuba
          </p>
        </div>
        <div type="ipqSubmissionInfo">
          <p xml:id="i-NAjEjfEXV6wfnxt3adSsGE">
            den 12 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8PTqHucSrh5yjkvfz6PvTE">
            Det är lätt att låta sig förföras av Kuba både vid den första
            och andra anblicken. Salsan vid gathörnen, värmen och de lättklädda
            människorna gör det lätt att tro att landet är ett karibiskt paradis.
            Kombinerat med revolutionsromantik fungerar detta som effektiva
            skygglappar för den verkliga situationen på Kuba. För de människor
            som vågar tala ut, som vågar säga sin mening, ger en annan bild.
            De talar om rädslans kultur, där människor kontrolleras på samma
            sätt som i 80-talets Sovjet och där folket inte längre känner
            sina rättigheter. Journalister, politiska opponenter och människorättsförsvarare
            utsätts för trakasserier och många har fängslats för sina politiska
            åsikter.
          </p>
          <p xml:id="i-CJQZrTdTh1S5QiD2faQKpX">
            Under våren har situationen på Kuba förvärrats, något som också
            diskuterats i riksdagen i samband med en interpellation ställd
            till utrikesminister Anna Lindh av Erik Ullenhag (fp) i början
            av april med anledning av den av Castro beordrade arresteringsvåg
            av landets oberoende journalister och demokratiaktivister i Varelaprojektet
            i samband med att Irakkriget bröt ut. I samband med att debatten
            hölls föll flera av domarna.
          </p>
          <p xml:id="i-8CCLGxyW3zEdAaiVZ7PQQk">
            Anna Lindh befäste i den debatten regeringens nyvunna position
            av stöd till demokratirörelsen och fördömande av Fidel Castro.
            Kappan av i bästa fall tvehågsenhet som länge burits av socialdemokratin
            har glädjande nog lagts av. Regeringens position möjliggör ett
            brett engagemang för ett fritt och demokratiskt Kuba så att Sverige
            kan gå före i frågan och agera internationellt, främst inom EU.
            Ministern utlovade också att demokratibiståndet till Kuba skulle
            intensifieras och andra åtgärder vidtas.
          </p>
          <p xml:id="i-UBGK1A51Axvg5XZxWHEyrs">
            Det finns dock anledning att återkomma till situationen på Kuba
            eftersom utvecklingen har fortsatt i en ondskefull spiral också
            under april och maj månad. Jag har själv varit på Kuba under ett
            antal dagar i månadsskiftet april@maj tillsammans med andra kristdemokrater
            och besökt anhöriga till de fängslade och samtalat med ledande
            företrädare för oppositionen. Bland dessa kan nämnas exempelvis
            kristdemokraten och Sacharovpristagaren Oswaldo Paya, människorättsaktivisten
            Elizardo Sanchez och en av förgrundsgestalterna för de fria biblioteken
            @ Gisela Delgado.
          </p>
          <p xml:id="i-T5JDzrS9WcKDwzjtaSDSLG">
            Den demokratirörelse som vid mitt senaste Kubabesök i januari
            uppvisade hopp, tillförsikt och framtidstro är i dag satt under
            våldsam press. Lågan brinner, men det är klart att den flämtar.
            Omvärldens stöd är, som jag bedömer det, viktigare än någonsin.
            Både de ledare som fängslats och de som ännu inte blivit gripna
            fruktar för första gången på många år bokstavligen för sina liv.
            De fängslade är desperata efter en förändring. De tortyrliknande
            förhållandena i häktet, summariska rättegångar, minimal kontakt
            med anhöriga och de framtida åren i isoleringscell tar ut sin
            rätt.
          </p>
          <p xml:id="i-WsfV8sXq6qGGDEN7pGSf4n">
            Samtidigt som dissidenterna alltid varit medvetna om de risker
            de tar på denna förtryckets ö så slog de hårda domarna oväntat
            hårt. Det har inte dömts domar av denna hårdhet på flera decennier.
            Rörelsen hade visserligen haft på känn att något var i görningen
            för att stoppa dem från att nå ytterligare ökat stöd bland allmänheten.
            Ett stöd som växte inte minst tack vare det av Oswaldo Paya och
            kristdemokraterna Movimiento Cristiano Liberacion initierade Varelaprojektet.
            Ett projekt som samlade den förbjudna oppositionen och som är
            en namninsamling som syftar till en folkomröstning, något som
            parlamentet enligt konstitutionen åtminstone måste lyfta som en
            fråga, om det samlas in minst 10 000 namn. Folkomröstningen skulle
            gälla fem frågor: organisations- och yttrandefrihet, ny vallag,
            allmänna och fria val, amnesti för politiska fångar och fri företagsamhet.
            Insamlingen görs person till person, eftersom all massinformation
            kontrolleras. I samband med ex-presidenten och fredspristagaren
            Jimmy Carters besök i landet i våren 2002 lämnades drygt 11 000
            underskrifter över till regimen.
          </p>
          <p xml:id="i-XYqbd883aDdcHiPdxMkJxB">
            Fram till i dag har minst 25 000 namn samlats in. Stödet för
            projektet är sannolikt betydligt större än så med tanke på att
            en underskrift medför stor risk för arbetslöshet, trakasserier
            gentemot familj och hem, telefonavlyssning, och social isolering.
            Förutom Varelaprojektet finns det verksamhet inom den fria biblioteksrörelsen
            som växer, informationsspridning och diskussion kring de mänskliga
            rättigheterna, kartläggning av brott mot desamma och oberoende
            journalister. Det var framför allt mot aktivister inom Varelaprojektet
            och oberoende journalister som räden riktades. Människor som konsekvent
            arbetar med icke-våldsmetoder för ett fritt Kuba.
          </p>
          <p xml:id="i-NrJKwGnrjQyH8gY6ENtn1y">
            Syftet är klart: att söndra och demoralisera demokratirörelsen.
            Att krossa det lilla hopp som spirar. Att få kubanerna att känna
            sig ännu mer maktlösa. Att få folket att resignera. Att låta människor
            veta att priset de betalar för kampen för sin och andras frihet
            är för högt. Att påskina att kampen för frihet är meningslös.
          </p>
          <p xml:id="i-DZWHREV8YoyNqwPwQPUN6N">
            Det har i den svenska debatten hävdats att Fidel Castro genomförde
            sina massgripanden och summariska rättegångar i skydd av den medieskugga
            över Kuba som kriget mot Irak uppenbart innebar. Jag är övertygad
            om att detta är sant. Men samtidigt så bör det också noteras att
            Fidel Castro utnyttjade det uppkomna världsläget på mer än ett
            sätt. Dels genom att försöka utnyttja en begynnande spricka mellan
            Europa och USA och dels genom att inför Kubanerna och omvärlden
            presentera det som Oswaldo Paya kallar "det falska alternativet"
            för att motivera sitt slag mot demokratirörelsen. Genom att hävda
            att Kuba står näst på tur efter Irak på USA:s invasionslista så
            måste alla medel till försvar av självständigheten accepteras
            (till och med dödsstraff som åklagaren yrkade på en av demokratikämparna.)
            Det handlar alltså om att knyta gripandena till ett större skeende,
            och därmed dölja sanningen @ att det handlar om att krossa demokratirörelsen.
          </p>
          <p xml:id="i-KEBQhshGtTGGF5UShbahv">
            Denna linje företräddes exempelvis av Castro i dennes förstamajtal,
            där USA jämförs med nazister och där dissidenterna anklagas för
            terrorism. Tidigare har dissidenternas existens närmast förnekats,
            nu beskrivs de som ett stort hot mot Kubas självständighet. Genom
            agerandet som självfallet är beordrat eller i vart fall sanktionerat
            av Castro själv sänder regimen en tydlig signal till dem som finns
            i närheten av de oppositionella och också en signal in i det egna
            systemet att nu är det rättning i ledet som gäller.
          </p>
          <p xml:id="i-P3ZJSg2KqpaAGc1tfVPHik">
            Rättegångarna mot de gripna var summariska och rättsosäkra. EU-ambassadernas
            tjänstemän och medier fick inte närvara. Det hade bussats dit
            utvald Kubansk publik, folkhopar som inte kände varandra och som
            såg vilsna och skräckslagna ut enligt EU-ambassadtjänstemän. Bara
            de närmast anhörig tilläts närvara och släpptes in efter att den
            av regeringen ditbussade hopen förutom 2@3 platser fyllt rättegångssalen.
            Många åtalade fick inte träffa försvarsadvokater. En försvarsadvokat
            begärde mer tid med de anklagade, men fick då veta att också han
            därmed betraktades som dissident.
          </p>
          <p xml:id="i-YJcQ6GocZWBK96nDC72dPc">
            I samband med rättegångarna trädda ett antal personer fram ur
            demokratirörelsen och avslöjade sig som infiltratörer och säkerhetsagenter.
            Att det fanns infiltratörer var naturligtvis demokratirörelsen
            medvetna om, detta faktum har trots allt satt demokratirörelsen
            under ytterligare press då de fått svart på vitt på detta. Vem
            går att lita på? Grogrunden för splittring och misstro är stor.
            Detta underblåses också av att fångar får olika straff och olika
            villkor i fängelserna.
          </p>
          <p xml:id="i-FGDYTN1zStw6pviTzdrVUC">
            Fångarna ska förutom att hållas inspärrade under 20 år också
            utstå ytterligare umbäranden. Ett 60-tal av de 75 senast dömda
            av dem sitter i isoleringscell. Och de flesta har placerats i
            fängelser långt hemifrån, vilket försvårar för fattiga anhöriga
            att besöka dem. Jag talade med hustrun till Omar Ruiz, vilken
            gjort sig skyldig till brottet att med hjälp av sin skrivmaskin
            publicera nyheter och dömts till 18 års fängelse för detta. Han
            har placerats i fängelse i Guantanamo, ca 70 mil från hemmet i
            Villa Clara. På grund av dåliga kommunikationer så tar det frun
            mellan fem och sju dagar att ta sig från hemmet till fängelset,
            och lika långt hem igen. Hon får 2 timmars besökstid var tredje
            månad, sammanlagt 8 timmar på ett år. Paret har en fyraårig son
            som är skräckslagen. Bara mammor, barn och fruar har möjlighet
            att besöka fångarna.
          </p>
          <p xml:id="i-S3LjwPA4ETb7UsyETvoVnG">
            De flesta av de fängslade har mött liknande öden. De får sova
            på bäddar av strukturerad betong, isolerade i ständigt mörker
            eller ljus. De får också motta hot i form av att de ska dö om
            något händer regimen på Kuba. Hot utdelas också till dem som fortsätter
            arbeta för demokrati utanför fängelserna. Regis Iglesias Ramirez,
            en av koordinatorerna till Varelaprojektet blev före dom förhörd
            i dagar i sträck, utan att veta om det var dag eller natt. Han
            hålls nu, efter dom, isolerad i en källare i ett av Kubas hårdaste
            fängelser @ "80:e kilometern." Han får inte tillgång till ljus
            och han har tvångsrakats både på huvud och kropp. Han har två
            döttrar, 13 och 16 år gamla. Han ska knäckas.
          </p>
          <p xml:id="i-Sy1gceEkJWQN1jda39ujHP">
            Det finns många exempel på hur repressionen hårdnar. Regeringen
            delar ut träpinnar och stenar på vissa arbetsplatser och om någon
            yttrar något till stöd för dissidenterna så kallas arbetsplatsen
            samman och de som tycker regeringen har fel beordras räcka upp
            handen. I bakgrunden finns påkarna med tydlig adressat.
          </p>
          <p xml:id="i-LQkZHvGT7fqH8kjsePkKzD">
            Den internationella närvaron och pressen på Kuba är nu viktigare
            än någonsin. Fångarna och den kubanska demokratirörelsen får inte
            falla i glömska. Det gäller inte minst de 250 politiska fångar
            som sitter fängslade på Kuba sedan tidigare. Sverige måste agera
            kraftfullt i de sammanhang där vi finns, främst inom FN och EU.
            I EU diskuteras ju Kubas ansökan om att få ingå i Cotonou-avtalet
            och FN skulle definitivt kunna göra mer för Kuba.
          </p>
          <p xml:id="i-2KcuKKomKPHar8oECjZD1Z">
            I den tidigare referererade interpellationsdebatten sa Anna Lindh
            att regeringen just nu ser över vad mer som skulle kunna göras
            från svensk sida för en demokratisering och större respekt för
            mänskliga rättigheter på Kuba. Jag vet att det inte gått lång
            tid sedan dess, men det är trots allt hög tid att presentera nya
            åtgärder. De är angelägna.
          </p>
          <p xml:id="i-1W8e793LRhWUcHxpvk78z">
            Mot bakgrund av detta vill jag jag fråga utrikesministern:
          </p>
          <p xml:id="i-6AbpEEMqurL8Nz5VKrdwFy">
            Vad avser utrikesministern att göra för att de politiska fångarna
            på Kuba ska släppas fria?
          </p>
          <p xml:id="i-AShx18A9uRLCLcNzdebfEh">
            Vad avser utrikesministern att göra för att behandlingen av de
            kubanska fångarna ska förbättras och de ska flyttas närmare sina
            hem?
          </p>
          <p xml:id="i-LSSrZyks7VgyF7yxfZb29L">
            Vad avser utrikesministern att göra för att stötta fångarna och
            deras anhöriga?
          </p>
          <p xml:id="i-CTdrrs8N1N3xJcRdhKNccW">
            Vad avser utrikesministern att göra för att FN, Röda Korset och
            olika människorättsorganisationer ska få tillträde till Kuba?
          </p>
          <p xml:id="i-5hufrQf9X3n5DfY6o8tzPb">
            Vilka ytterligare åtgärder är utrikesministern beredd att vidta
            för att stödja demokratirörelsen i detta läge?
          </p>
        </div>
      </div>
    </body>
  </text>
</TEI>
