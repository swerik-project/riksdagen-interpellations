<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0125">
  <teiHeader>
    <fileDesc>
      <titleStmt>
        <title>de nationella forskarskolorna</title>
        <author>Lindström, Torsten (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>de nationella forskarskolorna till utbildningsminister Thomas Östros om de nationella forskarskolorna</title>
          <idno type="rdwebb">GQ10125</idno>
          <ref type="dokument_url_text">http://data.riksdagen.se/dokument/GQ10125/text</ref>
          <ref type="dokument_url_html">http://data.riksdagen.se/dokument/GQ10125</ref>
          <ref type="dokumentstatus_url_xml">http://data.riksdagen.se/dokumentstatus/GQ10125</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUsYTbnmyQrtHXSA2gEp9T</idno>
            <persName>Torsten Lindström</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-786mq2pjsgP98aBTvrkQZ8" corresp="i-BUsYTbnmyQrtHXSA2gEp9T">
          <date when="2003-01-08"/>
        </correspAction>
        <correspAction type="received" xml:id="i-C9KNLMvnfF3qhoABgK9dQj">
          <date when="2003-01-21"/>
        </correspAction>
        <correspAction type="answered" xml:id="i-FhpqLRYqV5WLDoYcfHYbyu">
          <date when="2003-01-28"/>
        </correspAction>
        <correspAction type="received" xml:id="i-M3Y9VHbBqceU3pcgXJViBi" corresp="i-PzNviXpYSimQsvSkF9CmDz">
          <date when="2003-01-21"/>
        </correspAction>
        <correspAction type="answered" xml:id="i-BVg7KLr9pqhCLBVmURGzUv" corresp="i-PzNviXpYSimQsvSkF9CmDz">
          <date when="2003-01-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4yRm7P5KQ2BRzhQ9SrSM6s">
            Interpellation 2002/03:125 av Torsten Lindström (kd) till utbildningsminister
            Thomas Östros om de nationella forskarskolorna
          </p>
        </div>
        <div type="ipqSubmissionInfo">
          <p xml:id="i-PSByqmnM4SpEtpnLcUTdTk">
            den 8 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DaFptBA6qGdggiXrt7rUUB">
            Under 2001 inleddes etableringen av 16 nya forskarskolor inom
            olika områden, i enlighet med regeringens förslag i propositionen
            2000/01:3 Forskning och förnyelse. Syftet med forskarskolorna
            är bland annat att utveckla samarbetet mellan landets universitet
            och högskolor och förbättra forskningsanknytningen vid de högskolor
            som saknar egen forskarutbildning. Detta sker genom att dessa
            högskolor ingår partnerskap med de högskolor eller universitet
            som har värdskapet för forskarskolan.
          </p>
          <p xml:id="i-F8YR2yZoLXJReUazqPMfi">
            Värdhögskolorna ska ta det samordnande och grundläggande ansvaret
            för forskarskolan och dess fakultetsnämnd fattar erforderliga
            beslut. Värdhögskolan tilldelas särskilda medel som anslås från
            och med år 2001. Med dessa medel bör såväl handledare som doktorander
            från andra deltagande lärosäten, med eller utan vetenskapsområde,
            finansieras.
          </p>
          <p xml:id="i-CP4kTuQEMD6ZGfeFqmmAQB">
            För de involverade partnerhögskolorna utan vetenskapsområde innebär
            samarbetet med värdhögskolan, enligt propositionen, bland annat
            garantier för finansiering och stöd till doktorander. Såväl värdhögskolan
            som partnerhögskolorna bör i den utsträckning som det är möjligt
            bidra med handledarresurser.
          </p>
          <p xml:id="i-FUYgqsn9bEHfr8wZuXVm35">
            Forskarskolorna konstruerades särskilt med målet att de etablerade
            universiteten skulle ge draghjälp åt utvecklingen vid de regionala
            högskolorna. I varje forskarskola skulle ett universitet eller
            högskola med examinationsrätt vara koordinerande och administrera
            anslaget. Till varje forskarskola skulle det knytas flera regionala
            högskolor utan egen examinationsrätt. Eftersom medel och beslutsrätt
            över medlen tillfaller värdhögskolan, så kan dock värdhögskolor
            frestas att se mer till egna behov än till grundläggande syften.
            Jag har nåtts av signaler från högskolor som jag besökt att detta
            är fallet, att resurser i högre grad tillfaller värdhögskolan
            snarare än partnerhögskolan. Om partnerhögskolan hålls som gisslan
            motverkas grundsyftet med de 16 nationella forskarskolorna.
          </p>
          <p xml:id="i-LSTfuiLGmrWbr1j6qDAcAT">
            Mot denna bakgrund och i avvaktan på Högskoleverkets första rapport
            om forskarskolorna vill jag fråga utbildningsministern:
          </p>
          <p xml:id="i-EUr4MNgAxk52nPjm8C6mHB">
            Vad avser ministern göra för att syftet med forskarskolorna upprätthålls?
          </p>
          <p xml:id="i-C46PxcxnjTjNGkG8D8UHN5">
            Vilka åtgärder avser ministern att vidta för att om nödvändigt
            riva upp de lokala avtal och regleringar mellan värd- och partnerhögskolor
            som kan skapa orättvisa i fördelningen av resurser?
          </p>
          <p xml:id="i-WUfJR7xin63bJo9fcJz1fc">
            Vad avser ministern göra för att åstadkomma generella jämförbara
            utgångspunkter i de avtal som träffas mellan värd- och partnerhögskolor?
          </p>
          <p xml:id="i-Jkk1ePDvnsyFB9LMppLmha">
            Vad avser ministern göra för att i övrigt säkerställa ett jämställt
            utbyte mellan värd- och partnerhögskolor?
          </p>
        </div>
      </div>
    </body>
  </text>
</TEI>
