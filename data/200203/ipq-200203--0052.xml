<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0052">
  <teiHeader>
    <fileDesc>
      <titleStmt>
        <title>studenters studiesociala situation</title>
        <author>Lindström, Torsten (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>studenters studiesociala situation till statsrådet Berit Andnor om studenters studiesociala situation</title>
          <idno type="rdwebb">GQ1052</idno>
          <ref type="dokument_url_text">http://data.riksdagen.se/dokument/GQ1052/text</ref>
          <ref type="dokument_url_html">http://data.riksdagen.se/dokument/GQ1052</ref>
          <ref type="dokumentstatus_url_xml">http://data.riksdagen.se/dokumentstatus/GQ1052</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUsYTbnmyQrtHXSA2gEp9T</idno>
            <persName>Torsten Lindström</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <persName>Berit Andnor</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <persName>Berit Andnor</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-NwZz5gsd5q5jL57TD6hzTk" corresp="i-BUsYTbnmyQrtHXSA2gEp9T">
          <date when="2002-11-22"/>
        </correspAction>
        <correspAction type="received" xml:id="i-QtAP8QzDR2q8N2Y87zrYzH" corresp="i-LdbVtbdPx3MQxR6GEgCqax">
          <date when="2002-11-26"/>
        </correspAction>
        <correspAction type="answered" xml:id="i-Ets6sSfheRWU2PWxeU2Xrn" corresp="i-LdbVtbdPx3MQxR6GEgCqax">
          <date when="2002-12-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FseaFbYB5PyvqE4KJQSkiS">
            Interpellation 2002/03:52 av Torsten Lindström (kd) till statsrådet
            Berit Andnor om studenters studiesociala situation
          </p>
        </div>
        <div type="ipqSubmissionInfo">
          <p xml:id="i-XzzSNYY7yrqpHwE7gaCng3">
            den 22 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-xvFCzegK7oXRUMouWvMTE">
            Dagens studenter är en heterogen grupp. Forna schablonbilder
            av studentkollektivet och studentlivet gäller inte längre. Alltfler
            studenter är äldre och alltfler har barn. Det innebär att studenten
            inte har ansvar för sig själv utan också för sin familj. Förutom
            att lära sig och klara de erforderliga kunskapskraven ska också
            den praktiska vardagens bestyr ordnas på ett bra sätt.
          </p>
          <p xml:id="i-H9Qf54Vu9nC5Nq42Ee7bX9">
            Av Sveriges studenter har 52 000 personer familj. Studier berör
            alltså många familjers villkor och många barns uppväxtvillkor.
            Trots det lever många studentfamiljer i nivå med eller under existensminimum.
            För yngre studenter beror det bland annat på att föräldraförsäkringen
            är relaterad till tidigare inkomst. Har man ingen tidigare inkomst
            får man endast garantinivån i föräldraförsäkringen. För äldre
            studenter finns regeln om att bostadsbidraget bara kan ges till
            och med 28 år. Detta innebär att äldre studenter @ framförallt
            med barn @ också förfördelas.
          </p>
          <p xml:id="i-R4krkjfVhLKDiFQ9gosPC8">
            Socialkontoren har tidigare haft olika bevekelsegrunder för utbetalning
            av försörjningsstöd. Socialkontoren har felaktigt hävdat att studiemedlen
            ska räcka hela året.
          </p>
          <p xml:id="i-9ByNCeTiLNyJAnvoZbzERn">
            Vid ett barns födsel har en manlig student rätt till tio dagars
            pappaledighet. Om han då missar en tentamen kan han inte ange
            faderskapet som ett skäl för att undvika lägre studiestöd.
          </p>
          <p xml:id="i-TE4jUZW9x4DfhfYE224Bo8">
            Kristdemokraterna menar att fler ska kunna läsa vid olika tidpunkter
            i livet på ett flexibelt och ändamålsenligt sätt. Därför är det
            också självklart att studentfamiljernas villkor ska vara acceptabla.
          </p>
          <p xml:id="i-8JvrvE9gF4a6smg1dd2wxo">
            Studenters sociala situation har länge varit eftersatt, särskilt
            för studenter med barn. Kristdemokraterna har återkommande begärt
            i riksdagen att den studiesociala situationen för studenter ska
            utredas. Sent omsider har regeringen tillsatt en särskild utredning,
            nästan ett år efter att löftet om en sådan avgetts av utbildningsministern.
            Uppdraget är att kartlägga och analysera samspelet mellan studiestödssystemet,
            socialförsäkringssystemet och det ekonomiska biståndet. När det
            gäller arbetslöshetsförsäkringens samspel med studiestödssystemet
            ska detta endast klarläggas.
          </p>
          <p xml:id="i-XEaS77iifDCmi94sf5782X">
            Rimligt hade varit att regeringen dels kallat en parlamentarisk
            utredning för att uppnå bred politisk enighet och samförstånd,
            dels gett utredningen i uppdrag att föreslå de förändringar i
            studiemedelssystemet som är nödvändiga.
          </p>
          <p xml:id="i-PpeikMPHVaNEVJpVxhmvPx">
            Mot bakgrund av det ovan anförda vill jag fråga socialministern:
          </p>
          <p xml:id="i-V9445jkFHeZxYm396qMVff">
            Vad avser ministern att göra för att underlätta situationen för
            studenter med familj?
          </p>
          <p xml:id="i-UeYw2suqk73yDLmQhXm9pK">
            Vad avser ministern att göra för att den studiesociala utredningen
            ska ge en fullständig bild med förslag till åtgärder för hur studenters
            studiesociala situation ser ut?
          </p>
          <p xml:id="i-E2HKiTrWK2KkRbEVj9NdUs">
            Hur motiverar ministern att studenters studiesociala situation
            inte utreds parlamentariskt för att skapa en bred politisk enighet?
          </p>
        </div>
      </div>
    </body>
  </text>
</TEI>
