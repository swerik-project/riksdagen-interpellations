<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0403">
  <teiHeader>
    <fileDesc>
      <titleStmt>
        <title>externhandelns inverkan på miljön</title>
        <author>Hillar Rosenqvist, Helena (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>externhandelns inverkan på miljön till miljöminister Lena Sommestad om externhandelns inverkan på miljön</title>
          <idno type="rdwebb">GQ10403</idno>
          <ref type="dokument_url_text">http://data.riksdagen.se/dokument/GQ10403/text</ref>
          <ref type="dokument_url_html">http://data.riksdagen.se/dokument/GQ10403</ref>
          <ref type="dokumentstatus_url_xml">http://data.riksdagen.se/dokumentstatus/GQ10403</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-N4rvx7AGKxwhx5XDdagQzk</idno>
            <persName>Helena Hillar Rosenqvist</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Fc8GyeE8uQuYUmXKak2b4Z" corresp="i-N4rvx7AGKxwhx5XDdagQzk">
          <date when="2003-05-12"/>
        </correspAction>
        <correspAction type="received" xml:id="i-JYtWrbc2bf68HDbXCms8K8" corresp="i-4f2bAEUboRxqAf7W8Ybmzm">
          <date when="2003-05-12"/>
        </correspAction>
        <correspAction type="answered" xml:id="i-RPCTL69FwniXkFRwnrz5FD" corresp="i-4f2bAEUboRxqAf7W8Ybmzm">
          <date when="2003-05-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VxuBrHVhDHDn7dfegVpSxW">
            Interpellation 2002/03:403 av Helena Hillar Rosenqvist (mp) till
            miljöminister Lena Sommestad om externhandelns inverkan på miljön
          </p>
        </div>
        <div type="ipqSubmissionInfo">
          <p xml:id="i-K6CJji3cAQAybKfjDyUhq2">
            den 12 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3z23zHSPNg3VesenzPK1YQ">
            Det sker i dag en om fattande utbyggnad av externhandel i utkanterna
            av våra samhällen. Enligt en undersökning från Svenska Naturskyddsföreningen
            fanns i juni 2002 planer på utbyggnad i 59 kommuner, sedan dess
            har planer tillkommit.
          </p>
          <p xml:id="i-CjNipnx7iv8SAW3HvPCpuG">
            Externhandelns negativa effekter är välkända och väldokumenterade.
            Fler tar bilen till externa köpcentrum än om inköpen sker på annat
            sätt och man reser längre. En sådan struktur, där alltmer av handeln
            sker i lägen svåra att nå utan bil, bygger fast ett bilberoende
            i samhället. Detta ger i sin tur långsiktiga miljöeffekter och
            drabbar äldre, handikappade och andra grupper som ofta inte har
            bil. Externhandel byggs främst i närheten av större tätorter och
            dränerar omkringliggande kommuner på köpkraft. Utbyggnaden riskerar
            därför att förstärka den regionala obalansen. Detta understryks
            också av Svenska Naturskyddsföreningens undersökning som visar
            att 70 % av de 20 största kommunerna planerar en utbyggnad, bland
            de 200 minsta planerar däremot endast 10 %.
          </p>
          <p xml:id="i-TqtsVwosjLGABuBxBaRZU8">
            Regeringen upphävde i april 2003 Örebro kommuns planer för etablering
            av ICA Maxi. I regeringens motiv till att upphäva planerna påpekas
            att kommunen inte gjort tillräckliga konsekvensbedömningar av
            vare sig de negativa eller de positiva konsekvenserna av en eventuell
            etablering.
          </p>
          <p xml:id="i-LQUrLTvgUQxHvoNoeHTfAi">
            Även planerna för ICA Maxi i Södertälje är överklagade till regeringen.
            I Boverkets remissvar konstateras att Södertälje kommun inte har
            gjort tillräckliga konsekvensutredningar och därför inte har möjlighet
            att göra den avvägning av allmänna och enskilda intressen som
            PBL kräver.
          </p>
          <p xml:id="i-CfwMemuQmisdUdEvrZfnGF">
            Planerna för externhandelsområdet Välsviken i Karlstad har överklagats
            till länsstyrelsen. Länsstyrelsen godkände planerna trots att
            man konstaterade att kommunen inte gjort tillräckliga konsekvensanalyser
            för att göra ett väl avvägt beslut.
          </p>
          <p xml:id="i-F48af9YEVch663MA2hkR5j">
            Det finns åtskilliga exempel runtom i Sverige där externhandelsanläggningar
            byggts efter beslut utifrån bristfälliga beslutsunderlag liknande
            det som finns i ovanstående ärenden. Även de planerna skulle sannolikt
            ha stoppats av regeringen om de blivit överklagade.
          </p>
          <p xml:id="i-2dezPS2nwgpx3sW4XqSHQA">
            De miljökonsekvensbeskrivningar som görs vid utbyggnad av externhandel
            svarar inte heller på något sätt mot de krav som ställs enligt
            EG-rätten. Rådets direktiv (85/337/EEG) av den 27 juni 1985 om
            bedömning av inverkan på miljön av vissa offentliga och privata
            projekt, ändrat genom direktiv 97/11/EG, MKB-direktivet, ska enligt
            artikel 1 tillämpas för bedömningen av miljöeffekterna av sådana
            offentliga och privata projekt som kan antas medföra betydande
            påverkan på miljön. Till dessa projekt räknas bland annat byggandet
            av shoppingcentrum och tillhörande parkeringsplatser.
          </p>
          <p xml:id="i-2kcbqvTdatBAsNka7cxKU4">
            Regeringen kan välja att fortsätta se mellan fingrarna på att
            kommunerna tar beslut om utbyggnad av storskalig externhandel
            med bristfälligt underlag och endast markera sina intentioner
            med lagstiftningen de gånger någon lyckas överklaga ärenden. Regeringen
            kan välja att ignorera EG-rätten. Men om regeringen menar allvar
            med att kommunerna ska följa intentionerna i lagstiftningen krävs
            uppenbarligen åtgärder.
          </p>
        </div>
        <div type="ipQuestion">
          <p xml:id="i-9ZA6tJmou6EXF7kqFJKVin">
            Jag vill därför fråga ministern:
            <list rend="unordered">
              <item>
                1. Vad avser ministern att göra för att implementera det så kallade
                MKB-direktivet i svensk lagstiftning?
              </item>
              <item>
                2. Vad avser ministern att göra för att lagens intentioner om
                genomgripande konsekvensanalyser vid planer för utbyggnad av handelsanläggningar
                efterföljs?
              </item>
            </list>
          </p>
        </div>
      </div>
    </body>
  </text>
</TEI>
