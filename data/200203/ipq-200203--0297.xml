<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0297">
  <teiHeader>
    <fileDesc>
      <titleStmt>
        <title>samordningen arbetsmarknadspolitiken</title>
        <author>Backman, Hans (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>samordningen arbetsmarknadspolitiken till Statsrådet Hans Karlsson om samordningen arbetsmarknadspolitiken</title>
          <idno type="rdwebb">GQ10297</idno>
          <ref type="dokument_url_text">http://data.riksdagen.se/dokument/GQ10297/text</ref>
          <ref type="dokument_url_html">http://data.riksdagen.se/dokument/GQ10297</ref>
          <ref type="dokumentstatus_url_xml">http://data.riksdagen.se/dokumentstatus/GQ10297</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A1WkfiAbmndDMThhAvrWEm</idno>
            <persName>Hans Backman</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-QMjADddb4NSvdahzUFJmZg" corresp="i-A1WkfiAbmndDMThhAvrWEm">
          <date when="2003-04-22"/>
        </correspAction>
        <correspAction type="received" xml:id="i-S7Uq5JfW76wVzFm1MdewHK">
          <date when="2003-04-24"/>
        </correspAction>
        <correspAction type="received" xml:id="i-NdkAwkUnLuV13s67hYC3kB" corresp="i-WMD43YDAt2Efk5C5qFXnaQ">
          <date when="2003-04-24"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-K85VDBUX6u8h8eLjvb3gcC">
            Interpellation 2002/03:297 av Hans Backman (fp) till statsrådet
            Hans Karlsson om samordningen arbetsmarknadspolitiken
          </p>
        </div>
        <div type="ipqSubmissionInfo">
          <p xml:id="i-DYrFiJiF71wuC4VTsYCqab">
            den 22 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-M92hfQBAJR984VPiUnSATd">
            Den bristande samordningen i dagens arbetsmarknadspolitik riskerar
            att få ödesdigra konsekvenser exempelvis när det gäller att skyndsamt
            och effektivt förstärka vårdsektorn med ytterligare personal.
          </p>
          <p xml:id="i-7LvjmqKxHG4LC1GueEpXMj">
            Ett exempel från Gävle visar klart och tydligt några av de brister
            som dagens arbetsmarknadspolitik bär på. Gävle drabbades hårt
            av telecomkrisen. En rad åtgärder har därför satts in för att
            hjälpa tidigare telecomanställda att komma tillbaka till arbetslivet,
            men få av dessa har haft tillfredställande resultat. Bland annat
            har anställda som sagts upp från Ericsson erbjudits att ingå i
            ett så kallat omställningsprogram, vars syfte är att hjälpa de
            drabbade personerna att hitta ett nytt arbete eller en lämplig
            omskolningsutbildning. Hittills har 13 av deltagarna i programmet
            anmält sitt intresse att omskola sig till undersköterskor, vilket
            är att betrakta som ett välkommet personaltillskott till vården.
          </p>
          <p xml:id="i-3Us75cKgSrFMs2NEp21Azd">
            Enligt den kommunala vuxenutbildningen skulle det kosta ca 500
            000 kronor att utbilda samtliga 13 personer. Men varken arbetsförmedlingen
            i Gävle eller länsarbetsnämnden har visat sig villiga att finansiera
            utbildningen. Båda myndigheterna motiverar sina ställningstaganden
            med argumentet att det inte finns några garantier för att personerna
            i fråga kommer att få något arbete. Omvårdnadsförvaltningens chef
            i Gävle är dock av motsatt uppfattning och menar tvärtom att dessa
            personer med största sannolikhet kommer att få arbete direkt efter
            genomförd utbildning. Som alla vet råder det stor efterfrågan
            på utbildad personal i vården i hela landet, inte minst i gävletrakten,
            och mot bakgrund av detta är länsarbetsnämndens beslut givetvis
            djupt olyckligt.
          </p>
          <p xml:id="i-GhmRoeR7YjHUhKP2D4y98g">
            Exemplet ovan blottlägger de stora brister som finns i dagens
            arbetsmarknadspolitik. Till bilden hör att Länsarbetsnämnden i
            Gävleborg tvingas lämna tillbaka miljontals kronor till staten,
            pengar som just är öronmärkta till åtgärder för omskolning av
            arbetskraft. Med facit i handen kan vi därför konstatera att den
            bristande samordningen i dagens arbetsmarknadspolitik lett till
            att vårdsektorn inte får den förstärkning av personal den har
            ett så starkt behov av samtidigt som personer som vill omskola
            sig till ett bristyrke inte får möjlighet att göra det.
          </p>
          <p xml:id="i-Pf3zofD2sp8j5KQmGteDYu">
            Mot bakgrund av det ovan nämnda vill jag fråga statsrådet vilka
            åtgärder han planerar att vidta för att förbättra samordningen
            i dagens arbetsmarknadspolitik.
          </p>
        </div>
      </div>
    </body>
  </text>
</TEI>
