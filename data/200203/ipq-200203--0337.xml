<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0337">
  <teiHeader>
    <fileDesc>
      <titleStmt>
        <title>kvinnors företagande</title>
        <author>Torstensson, Åsa (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kvinnors företagande till vice statsminister Margareta Winberg om kvinnors företagande</title>
          <idno type="rdwebb">GQ10337</idno>
          <ref type="dokument_url_text">http://data.riksdagen.se/dokument/GQ10337/text</ref>
          <ref type="dokument_url_html">http://data.riksdagen.se/dokument/GQ10337</ref>
          <ref type="dokumentstatus_url_xml">http://data.riksdagen.se/dokumentstatus/GQ10337</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-J74sVAjCTSxzD8rbnxRRA</idno>
            <persName>Åsa Torstensson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-4qJ1WSYreoe9MGDFPCwZKy</idno>
            <persName>Margareta Winberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-41RUqpuqap92R8UurE7Vc7" corresp="i-J74sVAjCTSxzD8rbnxRRA">
          <date when="2003-05-09"/>
        </correspAction>
        <correspAction type="answered" xml:id="i-DkpRC8RaWkSntEG9T1gKc4">
          <date when="2003-05-27"/>
        </correspAction>
        <correspAction type="answered" xml:id="i-NCia7zsevQVuaC9cQK3ECK">
          <date when="2003-05-27"/>
        </correspAction>
        <correspAction type="received" xml:id="i-FRhtT9oLR6rtitBzqb5fBU" corresp="i-4qJ1WSYreoe9MGDFPCwZKy">
          <date when="2003-05-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4i5jxJvtdbYKTrfMTawC6w">
            Interpellation 2002/03:337 av Åsa Torstensson (c) till vice statsminister
            Margareta Winberg om kvinnors företagande
          </p>
        </div>
        <div type="ipqSubmissionInfo">
          <p xml:id="i-NV98zrSWGaZmkBW9ivgFNz">
            den 9 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VwCXGCrueWEtfUUy3yWeim">
            Andelen kvinnor på ledande poster i näringslivet har varit föremål
            för debatt och utredningar den senaste tiden. Debatten har dock
            mest cirklat kring hur detta ska åtgärdas, kvotering eller ej,
            och inte attackerat själva grundproblemet, nämligen bristen på
            kvinnliga företagare. Svenskt Näringsliv konstaterar i sin rapport
            Fina flickor startar inte företag att det finns tre gånger fler
            manliga företagare än kvinnliga. Trenden är dessutom negativ,
            med allt färre kvinnor bland aktiva och fristående nystartade
            företag. Förutom en generell överrepresentation av män i näringslivet
            leder denna obalans till att det finns få kvinnor i de traditionella
            nätverk från vilka styrelseledamöter, vd:ar och ordförande rekryteras.
            Den 7 mars i år kommenterade Margareta Winberg och Leif Pagrotsky
            i ett gemensamt pressmeddelande Anna Wahls kartläggning av kvinnorepresentationen
            på ledande poster i näringslivet. De konstaterade att det fanns
            en hel kvar att göra för att öka jämställdheten i näringslivet.
            Med anledning av detta utlovades att "Näringsdepartementet kommer
            under våren att ha överläggningar med näringslivet för att få
            fram konkreta förslag till åtgärder som ökar antalet kvinnor på
            ledande poster". Jag undrar sålunda vad dessa överläggningar kommit
            fram till i nuläget.
          </p>
          <p xml:id="i-SGce3tNoBVBJnyp2EFuEQV">
            Det mest uppenbara problemet med ett ojämställt näringsliv är
            förstås resursslöseriet med att inte utnyttja kvinnors kompetens.
            En studie från SNS pekar på att kvinnor i dag står för 61 % av
            alla akademiska examina från högskolan och de har höga betyg.
            För att öka Sveriges konkurrenskraft och tillväxt behövs fler
            företagare, och i synnerhet fler kvinnliga företagare. Jämställdhetsarbete
            handlar ofta mer om att förändra normer och strukturer än att
            använda trubbiga och godtyckliga politiska instrument som kvotering.
            Det finns dock uppenbara områden där politiken på ett enkelt sätt
            skulle kunna bidra till att bryta upp sociala konstruktioner om
            "kvinnligt" och "manligt" genom att slå hål på gamla maktstrukturer,
            och därmed släppa fram kvinnor som vill bli företagare. Ett sådant
            område är hälso- och sjukvården, där kvinnorna är fler än männen
            vad gäller att driva företag. Men som Svenskt Näringsliv påpekar
            så tillåts nu allt färre att alls starta eget inom sjukvården.
            Alltså ytterligare en faktor som håller tillbaka både kvinnors
            utvecklingsmöjligheter som företagare och en bättre mångfald och
            kvalitet i vården. Vad avser ministern att göra för att ta bort
            hindren som försvårar kvinnors företagande i hälso- och sjukvården?
          </p>
          <p xml:id="i-XTrHndrQ3HFsG1gixRtqwU">
            Den kvinnliga företagaren är sällsynt i Sverige. Den manliga
            företagaren som utgör normen är dock inte heller särskilt vanlig.
            Inte nog med att Sverige internationellt sett har en låg andel
            entreprenöriell aktivitet (Global Entrepreneurship Monitor 2002),
            från 1995 och fram till i dag har antalet företagare minskat från
            11 % till 9 % av den yrkesverksamma befolkningen. Trenden med
            en minskad andel kvinnor som är företagare är särskilt kritisk
            eftersom nyföretagandet bland kvinnor redan i dag, i alla län
            utom Stockholms, är mindre än 1 % av befolkningen (Svenskt Näringsliv).
            Detta är långsiktigt ett hot mot vår tillväxt och välfärd. Dock
            inte bara ur ett generellt tillväxtperspektiv, utan ur ett jämställdhetsperspektiv.
            För ökad delaktighet, inflytande och en jämställd ställning i
            samhället är det viktigt att kvinnor också tar del av näringslivet
            och blir synliga i traditionellt sett "manliga" bastioner. Vad
            avser jämställdhetsministern att göra för att öka kvinnors företagande
            och därmed deras ställning i samhället?
          </p>
        </div>
        <div type="ipQuestion">
          <p xml:id="i-Kzv9TfmwanFjVQoNhCka8Z">
            Mina frågor till jämställdhetsministern är därför:
            <list rend="unordered">
              <item>
                1.Vad har hittills kommit fram under de aviserade överläggningarna
                mellan Näringsdepartementet och näringslivet?
              </item>
              <item>
                2.Vad avser ministern att göra för att ta bort hindren som försvårar
                kvinnors företagande i hälso- och sjukvården?
              </item>
              <item>
                3.Vad avser ministern att göra för att öka kvinnors företagande
                och därmed stärka kvinnors ställning i samhället?
              </item>
            </list>
          </p>
        </div>
      </div>
    </body>
  </text>
</TEI>
