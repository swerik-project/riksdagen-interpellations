<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0359">
  <teiHeader>
    <fileDesc>
      <titleStmt>
        <title>integrationspolitiska maktutredningen</title>
        <author>Narti, Ana Maria (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>integrationspolitiska maktutredningen till statsrådet Mona Sahlin om integrationspolitiska maktutredningen</title>
          <idno type="rdwebb">GQ10359</idno>
          <ref type="dokument_url_text">http://data.riksdagen.se/dokument/GQ10359/text</ref>
          <ref type="dokument_url_html">http://data.riksdagen.se/dokument/GQ10359</ref>
          <ref type="dokumentstatus_url_xml">http://data.riksdagen.se/dokumentstatus/GQ10359</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <persName>Ana Maria Narti</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Jp6x5Mc7rPaw8ayYKfmGDY" corresp="i-4SAiMdwrEthd2M8z2yjtkv">
          <date when="2003-05-09"/>
        </correspAction>
        <correspAction type="answered" xml:id="i-RSmReLtmpdqwALu8s7Zata">
          <date when="2003-06-02"/>
        </correspAction>
        <correspAction type="received" xml:id="i-NcsJrLMD8pWKVRXa4CWw6T" corresp="i-GFJcxAB9fyzG2VN1HakscJ">
          <date when="2003-05-09"/>
        </correspAction>
        <correspAction type="answered" xml:id="i-UZ6F84jxcC5r7YwNMxFczS" corresp="i-GFJcxAB9fyzG2VN1HakscJ">
          <date when="2003-06-02"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7VynXLNfufPGx9oahSuksL">
            Interpellation 2002/03:359 av Ana Maria Narti (fp) till statsrådet
            Mona Sahlin om integrationspolitiska maktutredningen
          </p>
        </div>
        <div type="ipqSubmissionInfo">
          <p xml:id="i-AtnXpwptrmCW6GKX9p85X9">
            den 9 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2rpQNkXAmudbpTNPHPKCKs">
            En infekterad konflikt har uppstått kring den integrationspolitiska
            maktutredningen. Den ansvarige forskaren Anders Westholm ställer
            sig helt avvisande till den kritik som två etablerade forskare
            med invandrarbakgrund, Paulina de los Reyes och Masoud Kamali,
            riktar mot utredningens val av medarbetare och metoder. Dessa
            forskare har i protest hoppat av samarbetet med utredaren. Hela
            denna skadliga polemiska diskussion har publicerats i Dagens Nyheter,
            vilket gör att konflikten kan få negativa konsekvenser för relationerna
            mellan invandrarbefolkningen och de svenska myndigheterna.
          </p>
          <p xml:id="i-X8YdXczUc2fmaMo8VuK6BF">
            Därför är det viktigt att fördjupa analysen av den debatt som
            redan har blivit offentlig. De los Reyes och Kamali kräver att
            skillnader och olikheter ska studeras med hjälp av betydligt mera
            exakta och mer nyanserade begrepp än de mycket grova kategorier
            som utredningen grundar sig på, nämligen den generaliserande indelningen
            i "svenskar" och "invandrare".
          </p>
          <p xml:id="i-YBUnWq8yJ3ugp1vJSryh1">
            Kritikerna presenterar som nödvändigt mål för utredningen en
            analys av "maktdimensioner och strukturella sammanhang", ett diskrimineringsperspektiv
            som gör det möjligt att äntligen förstå varför integrationsfrågorna,
            efter många års arbete, fortfarande utgör ett problem utan lösning
            i vår politik.
          </p>
          <p xml:id="i-P1RxvCLcS5M7kfyX3BWWtX">
            I försvar för utredningen har vidare hävdats att alla forskare
            intresserade av ämnet har blivit inbjudna att delta i utredningens
            arbete. På så sätt undviker man att diskutera en mycket allvarlig
            fråga: varför har etnicitets- och migrationsforskningen fått en
            undanskymd roll i utredningen? Denna fördelning av ansvar är minst
            sagt förvånande. När det gäller till exempel avancerad medicinsk
            forskning bjuder man inte huller om buller patologer eller specialister
            i invärtes medicin till psykiatriska eller socialmedicinska utredningar.
            Varför ska ämnet etniska relationer hanteras utanför sin helt
            logiska plats på ett eget specialiserat forskningsfält?
          </p>
          <p xml:id="i-2AC2FRpbf7emieqYrrhviN">
            Vad hela denna debatt belyser är den sorts självgodhet och hemmablindhet
            som hos oss sedan länge försvårar en effektiv analys av integrationens
            frågor. Så länge som majoritetens representanter och deras synsätt
            styr arbetet utan en intensiv och djupgående dialog med minoriteterna
            kan vi inte tala om integration. Så länge som majoritetens grupperingar
            styr utredningar och beslut kommer offentliga dokument enbart
            att spegla ovanifrån kommande modeller för tänkande och handling.
          </p>
          <p xml:id="i-8vM1ytFUFpKcffdeMkPMa4">
            Minoriteternas perspektiv och erfarenheter måste få vara med
            i all verksamhet som syftar till att bekämpa diskrimineringen.
            Att jämt tvinga minoriteterna i den underordnade rollen av passiva
            studieobjekt är något helt annat än att kalla dem att aktivt medverka
            som levande subjekt i sökandet efter gemensamma sanningar.
          </p>
          <p xml:id="i-7QHYNafwaSPvKURSW15bJd">
            Kan någon tänka sig en omfattande nutida amerikansk studie om
            maktförhållanden och etniska relationer, en studie som genomförs
            utan viktiga svarta och latinamerikanska forskare?
          </p>
          <p xml:id="i-SE3ZRfjh9GSVtRXRaQRASe">
            Efter decennier av vetenskapligt och politiskt arbete med integration
            och praktisk bekämpning av diskriminering, en process som började
            på 60-talet med The Bill of Rights, är det en självklarhet att
            majoritetens och minoriteternas erfarenheter samspelar i all forskning
            på detta specialiserade forskningsområde.
          </p>
        </div>
        <div type="ipQuestion">
          <p xml:id="i-K5ZReCVdQdr85Ao5yVSzFc">
            Med anledning av här presenterad kritik vänder jag mig till integrationsministern
            med följande frågor:
            <list rend="unordered">
              <item>
                1. Hur avser ministern att förbättra minoriteternas aktiva roll
                i utredningens arbete?
              </item>
              <item>
                2. På vilket sätt avser ministern att bättre ta till vara den
                specialiserade kunskap som redan finns samlad inom forskningsområdet
                IMER @ Invandring och migration?
              </item>
              <item>
                3. Avser ministern att utfärda tilläggsdirektiv för att rätta
                till missförhållandena i den redan pågående verksamheten?
              </item>
            </list>
          </p>
        </div>
      </div>
    </body>
  </text>
</TEI>
