<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0290">
  <teiHeader>
    <fileDesc>
      <titleStmt>
        <title>smittskyddslagen</title>
        <author>Andreasson, Martin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>smittskyddslagen till statsrådet Morgan Johansson om smittskyddslagen</title>
          <idno type="rdwebb">GQ10290</idno>
          <ref type="dokument_url_text">http://data.riksdagen.se/dokument/GQ10290/text</ref>
          <ref type="dokument_url_html">http://data.riksdagen.se/dokument/GQ10290</ref>
          <ref type="dokumentstatus_url_xml">http://data.riksdagen.se/dokumentstatus/GQ10290</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LDb1GxQGG47N4mNNZ13jSZ</idno>
            <persName>Martin Andreasson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Rw7YtrCqt5gAaMqC4GjmPw" corresp="i-LDb1GxQGG47N4mNNZ13jSZ">
          <date when="2003-04-15"/>
        </correspAction>
        <correspAction type="answered" xml:id="i-HFnZdnmuUddV67ubNWVErk">
          <date when="2003-04-29"/>
        </correspAction>
        <correspAction type="received" xml:id="i-2bbtibddqkpo3EEGBnskfQ" corresp="i-UPW2cbGnTUbMZaKTrot5Bh">
          <date when="2003-04-15"/>
        </correspAction>
        <correspAction type="answered" xml:id="i-2bSWriJAoGoBkSAX9qfwmJ" corresp="i-UPW2cbGnTUbMZaKTrot5Bh">
          <date when="2003-04-29"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EiLdKzhcPXekDWfRAcWckV">
            Interpellation 2002/03:290 av Martin Andreasson (fp) till statsrådet
            Morgan Johansson om smittskyddslagen
          </p>
        </div>
        <div type="ipqSubmissionInfo">
          <p xml:id="i-8Zz7QqejtgzjzqSpGURFyd">
            den 15 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-ChqP4MdHPo3na3PmZCvm5C">
            Den svenska smittskyddslagen med tillhörande författningar har
            utretts av den parlamentariska smittskyddskommittén, som presenterade
            sina slutsatser och förslag i betänkandet Smittskydd, samhälle
            och individ (SOU 1999:51). Smittskyddslagen drar upp ramarna för
            arbetet för att förhindra att smittsamma sjukdomar sprids bland
            människor. Arbetet ska i första hand bedrivas genom samarbete
            och genom berörda individers frivilliga medverkan, men lagen ger
            också möjlighet till ett antal tvångsåtgärder som kan tillgripas
            då så anses nödvändigt.
          </p>
          <p xml:id="i-EkuVCAWGJtS522hEMLsjMe">
            Den mest ingripande av dessa åtgärder är tvångsisoleringen. Enligt
            §§ 38-41 i nu gällande smittskyddslag ska länsrätten på ansökan
            av smittskyddsläkare besluta om tvångsisolering av den som för
            smitta av en samhällsfarlig sjukdom, om den smittade inte frivilligt
            medverkar till de åtgärder som behövs för att hindra smittspridning.
            Ett sådant beslut ska också fattas om man kan anta att den smittade
            inte följer läkares förhållningsregler och underlåtenheten innebär
            en uppenbar risk för smittspridning. Någon bortre tidsgräns för
            tvångsisoleringen finns inte.
          </p>
          <p xml:id="i-FTmtonGvXHPsWFk1T3ZC3Q">
            Smittskyddskommitténs kartläggning visar att tvångsisolering
            i princip uteslutande tillgrips när det gäller hivpositiva. I
            huvudsak rör fallen socialt utsatta människor, såsom narkotikamissbrukare
            eller människor med psykisk störning, samt människor av utländsk
            härkomst som misstänkts för brott. Vidare visar det sig att tvångsisoleringen
            i vissa fall sträckt sig över mycket långa tidsperioder, i något
            fall upp till sju år.
          </p>
          <p xml:id="i-Sg9AzabTFxN9gtHLujZF4y">
            Frågan om tvångsisolering hänger intimt samman med den grundläggande
            principiella frågan om när det är berättigat att göra inskränkningar
            i den enskildes privatliv och självbestämmanderätt. I det internationella
            arbetet för mänskliga rättigheter har därför både tvångsisolering
            och hivpositivas rättigheter uppmärksammats på olika sätt.
          </p>
          <p xml:id="i-91haSv6esXZPKQJJPM4RgS">
            FN:s kommission för mänskliga rättigheter konstaterar i resolutionen
            1997/27 att folkhälsa har accepterats som en giltig grund för
            inskränkningar av de mänskliga rättigheterna och att stater ofta
            hänvisar till detta skäl när det gäller till exempel tvångstestning
            eller frihetsberövande. Kommissionen fastslår dock att folkhälsa
            sällan utgör ett legitimt skäl för inskränkningar av mänskliga
            rättigheter när det gäller hiv/aids. Inskränkande åtgärder kan
            vara effektiva vid smittsamma sjukdomar som sprids genom sociala
            kontakter och som kan botas, men är ineffektiva vid hivinfektion.
          </p>
          <p xml:id="i-H1mHaywksZWDowG7Pqg28a">
            Inom Europarådet har antagits tre rekommendationer som rör hiv/aids
            och frågor om etik och mänskliga rättigheter. En av dessa har
            väckt särskild uppmärksamhet i Sverige, nämligen rekommendation
            R (89)14 om etiska frågor rörande hivinfektion i hälso- och sjukvården
            med mera. I denna rekommendation tas bland annat uttryckligen
            avstånd från alla former av tvångsisolering av hivpositiva eller
            aidssjuka.
          </p>
          <p xml:id="i-NF4z8H8p8MMbyZ8VieG4cB">
            Som enda land lade Sverige ned sin röst då ministerkommittén
            antog rekommendationen. I röstförklaringen anförde Sverige att
            rekommendationen är oförenlig med den svenska smittskyddslagen
            som ger möjligheter till tvångsisolering av hivpositiva.
          </p>
          <p xml:id="i-X5LZLNZ3DwoATBCdsfmgZQ">
            Smittskyddskommittén konstaterade i sitt betänkande att det fanns
            problem med dagens regler för tvångsisolering i förhållande till
            Europakonventionen om de mänskliga rättigheterna. Enligt konventionens
            artikel 5.1.e är det visserligen tillåtet med frihetsberövanden
            för att förhindra spridning av smittsam sjukdom, och motsvarande
            gäller enligt artikel 8 när det gäller inskränkningar i privatlivet,
            men samtidigt har Europadomstolen i bland annat målet Z mot Finland
            1997 fäst särskild vikt mot rekommendation R (89)14 som alltså
            helt tar avstånd från tvångsisolering på grund av hivinfektion.
            Smittskyddskommittén konstaterar att långa isoleringstider principiellt
            sett närmar sig ett frihetsberövande i syfte att förebygga brottslig
            gärning, vilket inte är tillåtet enligt artikel 5. Med tanke på
            att hivinfektion generellt sett har en relativt låg smittsamhet
            vid andra smittvägar än blodsmitta kan det enligt kommittén inte
            heller uteslutas att en långvarig tvångsisolering är en oförsvarlig
            inskränkning av privatlivet som kommer i konflikt med Europakonventionens
            artikel 8.
          </p>
          <p xml:id="i-9r3jtMR2qPAhejm85WDsA6">
            Som framgår av den epidemiologiska studien "Modell för spridning
            av hiv" (bilaga 4 till SOU 1999:51) har tvångsisoleringen saknat
            betydelse för det faktum att Sverige varit relativt lindrigt drabbat
            av hivepidemin. Detta beror givetvis på att hiv till all lycka
            är en relativt svåröverförd infektion som inte kan smitta vid
            vanliga sociala kontakter. Hiv är således ett exempel på en sjukdom
            där epidemiologiska argument inte kan användas för att motivera
            tvångsisolering.
          </p>
          <p xml:id="i-NGUviPmQ3HE9m43jT9t59d">
            I situationer där en hivpositiv narkotikamissbrukare eller person
            med psykisk störning måste frihetsberövas finns det enligt min
            mening andra bestämmelser som är bättre lämpade för att använda,
            nämligen lagen om vård av missbrukare i vissa fall (LVM) respektive
            lagen om psykiatrisk tvångsvård (LPT). Det är ju inte på grund
            av hivinfektionen som sådan, utan på grund av narkotikamissbruket
            respektive den psykiska störningen, som personen bedöms vara ur
            stånd att ta ansvar för att inte föra hivinfektionen vidare till
            andra människor.
          </p>
          <p xml:id="i-Q5bBqoAwAzSHjFi3R251kV">
            Smittskyddskommittén föreslog enhälligt att tvångsisolering endast
            ska få äga rum i mycket speciella undantagssituationer. För sådan
            isolering sätts också en absolut tidsgräns: Tvångsisoleringen
            ska få äga rum endast under högst tre månader men kan i vissa
            fall förlängas till ytterligare tre månader. Detta skulle ge myndigheterna
            tillräcklig tid för att ta fram andra åtgärder.
          </p>
          <p xml:id="i-FnoKyge9bpiqs3iLme5Cy9">
            Detta skulle troligen bringa den svenska lagstiftningen i samklang
            med Europakonventionen. Däremot skulle Sverige fortfarande vara
            förhindrat att ansluta sig till Europarådets rekommendation R
            89(14).
          </p>
          <p xml:id="i-No6RMdX8sp6uzkodWcPdPT">
            Regeringen har sedan länge aviserat en proposition om ny smittskyddslag.
            Utan att föregripa denna proposition, som utlovats inom en relativt
            nära framtid, finns det anledning att diskutera den principiella
            frågan om regeringens syn på smittskyddslagens regelverk i förhållande
            till internationella människorättskonventioner och rekommendationer
            på området.
          </p>
          <p xml:id="i-6zNeqoFW98unzKRXbMZE8w">
            Jag vill därför fråga statsrådet:
          </p>
          <p xml:id="i-KFXYouzsQGcXiCQJFwDV3">
            Avser statsrådet att verka för att smittskyddslagens bestämmelser
            om tvångsisolering bringas i samklang med internationella människorättskonventioner
            och rekommendationer på området?
          </p>
        </div>
      </div>
    </body>
  </text>
</TEI>
