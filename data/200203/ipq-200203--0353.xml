<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0353">
  <teiHeader>
    <fileDesc>
      <titleStmt>
        <title>arbetskraftsinvandring</title>
        <author>N Hedström, Lotta (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>arbetskraftsinvandring till Statsrådet Hans Karlsson om arbetskraftsinvandring</title>
          <idno type="rdwebb">GQ10353</idno>
          <ref type="dokument_url_text">http://data.riksdagen.se/dokument/GQ10353/text</ref>
          <ref type="dokument_url_html">http://data.riksdagen.se/dokument/GQ10353</ref>
          <ref type="dokumentstatus_url_xml">http://data.riksdagen.se/dokumentstatus/GQ10353</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q6T8pKy9pERdSQEuTcARyR</idno>
            <persName>Lotta N Hedström</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-3MwbJPjHpsScrukDj5ohhN</idno>
            <persName>Jan O Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-AX2ZLyXtkyK3bWXTfCWvup" corresp="i-Q6T8pKy9pERdSQEuTcARyR">
          <date when="2003-05-09"/>
        </correspAction>
        <correspAction type="received" xml:id="i-DMhLZ2VhMX7jSRbx7d5M1h" corresp="i-WMD43YDAt2Efk5C5qFXnaQ">
          <date when="2003-05-09"/>
        </correspAction>
        <correspAction type="answered" xml:id="i-5WX1tDsaGSwSnRRBAqixek" corresp="i-3MwbJPjHpsScrukDj5ohhN">
          <date when="2003-05-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6VWEJphBJUyMmtzDPFXeEo">
            Interpellation 2002/03:353 av Lotta N Hedström (mp) till statsrådet
            Hans Karlsson om arbetskraftsinvandring
          </p>
        </div>
        <div type="ipqSubmissionInfo">
          <p xml:id="i-CwRN4678dHf5tUkFveBdiF">
            den 9 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KyorngwrgpRZqBJ8sfwouh">
            I både den svenska och internationella debatten om global utveckling
            och fattigdomsbekämpning ställs det krav om samstämd politik (koherens),
            så att alla viktiga beslut inom olika politiska områden ska värderas
            utifrån vilken betydelse de får för global utveckling. I grunden
            ligger hur Sverige på olika sätt ska bidra till att förverkliga
            FN:s åtta olika så kallade millennieutvecklingsmål, där det första
            är att fram till 2015 halvera antalet personer som lever i absolut
            fattigdom och hunger.
          </p>
          <p xml:id="i-Dpwo1nmjoPRc4jioWXMjgW">
            Nyligen presenterade tankesmedjan The Center for Global Development
            den första utgåvan av det årliga indexet Ranking the rich. Presentationen
            ägde rum på en presskonferens där också FN:s kampanjgeneral för
            millennieutvecklingsmålen deltog. Indexet visar att frågan om
            en samstämd politik får allt större betydelse i utvecklingsdebatten.
            Bland 21 jämförda stater kommer Sveriges totala politik för global
            utveckling på 8:e plats. Ett av de sex undersökta delområdena
            avser migration, att personer flyttar. På detta delområde kommer
            Sverige på 11:e plats.
          </p>
          <p xml:id="i-PFJ8hvY4cpUk1Zmnr4Ma8T">
            Den 2 april 2003 presenterade Världsbanken sin rapport Global
            Development Finance 2003, som visar att arbetskraftsinvandringens
            betydelse för utvecklingsländer inte bara är stor utan också växande.
            De summor som arbetande personer från utvecklingsländer sänder
            hem till sina familjer är väsentligt högre än det samlade internationella
            biståndet, konstaterar rapporten. Under år 2001 uppgick summan
            till 72,3 miljarder US-dollar. En stor andel av pengarna leder
            till investeringar i utvecklingslandet. Dessutom är denna resursöverföring
            en stabil inkomstkälla som inte svänger i takt med konjunkturerna.
            Denna inkomstkälla förväntas öka kraftigt i takt med att västvärlden,
            med sin åldrande befolkning, tvingas öppna sina arbetsmarknader.
          </p>
          <p xml:id="i-3XLH8wdWK4gxA4dq96uFRj">
            I den rika världen, däribland Sverige, uppmuntras en öppning
            av fattiga länders marknader för varor och tjänster, men samtidigt
            har man själv behållit en restriktiv invandringspolitik som stänger
            gränserna för praktiskt taget alla arbetssökande.
          </p>
          <p xml:id="i-XmRdcR25JQgGwKJPz7BkeE">
            Frågan om arbetskraftsinvandring behandlades av riksdagens socialförsäkringsutskott
            i mars och april. I socialförsäkringsutskottets betänkande (2002/03:SfU8)
            återfinns en utförlig skrivning om arbetskraftsinvandring. I utskottets
            ställningstagande behandlas arbetskraftsinvandringen dock nästan
            uteslutande som en nationell svensk fråga. Undantaget är följande,
            tämligen intetsägande stycke: "Enligt utskottets mening måste
            hänsyn även tas till emigrationens ekonomiska, demografiska, sociala
            och politiska effekter på ursprungsländerna."
          </p>
          <p xml:id="i-BiPTq4kaksR6CZBZD7k7u6">
            Riksdagen beställde i april en parlamentarisk utredning som ska
            "utreda konsekvenserna av och ta fram ett regelverk som medger
            vidgad arbetskraftsinvandring från länder utanför EU".
          </p>
          <p xml:id="i-AJXLUPaWEPCABdbyDBuqLF">
            Den 30 april svarade statsrådet på en skriftlig fråga från min
            kollega Lars Ångström om denna utredning. Statsrådet skrev att
            det "ansluter till ett arbete som sedan en tid pågått inom Regeringskansliet
            för att möta framtida brist på arbetskraft i Sverige". Men i likhet
            med socialförsäkringsutskottet nämnde han ingenting om utvecklingsländernas
            behov av en sådan politik.
          </p>
          <p xml:id="i-3kz3T4cX1raKdE21PNEfvu">
            Statsrådet konstaterade också att "arbetet med att ta fram direktiv
            till en utredning om det regelverk som styr möjligheterna till
            arbetskraftsinvandring har således påbörjats och bedrivs nu intensivt
            inom Regeringskansliet".
          </p>
          <p xml:id="i-3v6REP9GsmYPvFqaZxi2Wa">
            Jag vill fråga statsrådet:
          </p>
          <p xml:id="i-UsfLGvUmU3JLW27qwfUxsf">
            Avser statsrådet att se till att direktiven till den kommande
            utredningen om arbetskraftsinvandringen betonar att regelverket
            för arbetskraftsinvandring inte bara ska tillfredsställa svenska
            utan också utvecklingsländernas intressen?
          </p>
        </div>
      </div>
    </body>
  </text>
</TEI>
