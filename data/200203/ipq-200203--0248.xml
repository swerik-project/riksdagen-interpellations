<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0248">
  <teiHeader>
    <fileDesc>
      <titleStmt>
        <title>utländsk jurisdiktion på svenskt territorium</title>
        <author>Åström, Alice (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>utländsk jurisdiktion på svenskt territorium till justitieminister Thomas Bodström om utländsk jurisdiktion på svenskt territorium</title>
          <idno type="rdwebb">GQ10248</idno>
          <ref type="dokument_url_text">http://data.riksdagen.se/dokument/GQ10248/text</ref>
          <ref type="dokument_url_html">http://data.riksdagen.se/dokument/GQ10248</ref>
          <ref type="dokumentstatus_url_xml">http://data.riksdagen.se/dokumentstatus/GQ10248</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2aZQBvMx8o6ihusfvExbt8</idno>
            <persName>Alice Åström</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-YXA7qMA95utAgGHCptX2XM" corresp="i-2aZQBvMx8o6ihusfvExbt8">
          <date when="2003-03-21"/>
        </correspAction>
        <correspAction type="answered" xml:id="i-EcyAKaH4mJde3zFFvAMmL7">
          <date when="2003-04-04"/>
        </correspAction>
        <correspAction type="received" xml:id="i-RPNi529fHZBSKyQzwh8ys8" corresp="i-STyFs6Gu3boin31eFp1bNM">
          <date when="2003-03-21"/>
        </correspAction>
        <correspAction type="answered" xml:id="i-8tpvHBwJCFwCmV3qgSnkN9" corresp="i-STyFs6Gu3boin31eFp1bNM">
          <date when="2003-04-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LN5r5LD1RaGnWLrFNwUimn">
            Interpellation 2002/03:248 av Alice Åström (v) till justitieminister
            Thomas Bodström om utländsk jurisdiktion på svenskt territorium
          </p>
        </div>
        <div type="ipqSubmissionInfo">
          <p xml:id="i-RYUDU4kkNBgiwgZgVpUmZ">
            den 21 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HDvpkNWp44RPjVA7PJQHc6">
            I kölvattnet av den hemska terrorattacken i USA den 11 september
            2001 har kraven på att uppmärksamma de mänskliga rättigheterna
            i lagstiftningen fått en allt större vikt. Detta gäller i vårt
            eget land, i EU och inte minst i den lagstiftning som tillskapas
            i USA.
          </p>
          <p xml:id="i-Us1GCWo2fv7ZPZeogk6TWt">
            Att USA tar sig friheter vad beträffar andra länders territorium
            och medborgare är inte någon nyhet, men därmed inte sagt att frågan
            inte ska bevakas. Tidigare har Vänsterpartiet uppmärksammat att
            svenska medborgare med ursprung i vissa länder riskerar att utsättas
            för särbehandling vid resa till USA. Den lagstiftning som frågan
            nu gäller är kanske än allvarligare.
          </p>
          <p xml:id="i-WGps9f75EZT5mPKLNNA996">
            Som en konsekvens av den nya amerikanska så kallade patriotlagen
            ger sig USA jurisdiktion över handlingar som begåtts på svenskt
            territorium av svenska medborgare, även om handlingen i fråga
            inte skulle utgöra någon form av brott enligt svensk lagstiftning.
          </p>
          <p xml:id="i-TGcZPX5EHe1gwk2XUaha2Y">
            Det amerikanska lagstycket innebär att personer i vilket land
            som helst på jorden som begår datorrelaterade brott kan åtalas
            i USA, om bara någon del av den datakommunikation som har med
            brottet att göra råkat "routas" över en amerikansk server. I så
            fall anses brottet nämligen vara begånget på amerikansk mark,
            och amerikanska åklagare har full frihet att väcka åtal. Det gäller
            även om brottet inte har berört några amerikanska intressen.
          </p>
          <p xml:id="i-VJg4r9A2hiBP9UaBawdXtz">
            Mark Rasch, som är före detta åklagare, säger i en artikel i
            ett amerikanskt medium att "det är en massiv utvidgning av amerikansk
            suveränitet. Det här innebär att vi tillämpar våra värderingar
            på vad som helst som händer var som helst i världen om det bara
            passerar genom våra gränser."
          </p>
          <p xml:id="i-Uymk1uwmzN3bLxRcBZmcNt">
            Enligt det amerikanska justitiedepartementets tolkning av denna
            lag kan en hackare i tyska Frankfurt som bryter sig in i en dator
            i tyska Köln åtalas i Eastern District of Virginia i Alexandria
            i USA om ett datapaket relaterat till brottet transporterats genom
            America Onlines servrar. Då anser sig USA ha rätten att begära
            hackaren utlämnad, även om han inte brutit mot tysk lag.
          </p>
          <p xml:id="i-XU3uHYXrvyGhVEBfbBUag2">
            En annan amerikan som är kritisk mot lagen är David Sobel, chefsjurist
            på den amerikanska medborgarrättsorganisationen Electronic Privacy
            Information Center (EPIC). Han säger att lagändringen är särskilt
            problematisk när den kombineras med möjligheten att skicka amerikanska
            federala agenter utomlands för att röva bort en person och med
            våld föra honom till USA. "Det är en kraftig utvidgning av amerikansk
            jurisdiktion vad gäller så kallade datorrelaterade brott. Lagen
            antogs med kampen mot terrorismen som förevändning, men den är
            faktiskt tillämpbar för alla typer av brott", säger han.
          </p>
          <p xml:id="i-BpwRziwSAY2AgZPnwhuG3M">
            Denna nya lagstiftning ger också upphov till nya frågor om det
            omdiskuterade avlyssningsnätverket Echelon. Det är sedan länge
            välkänt att USA avlyssnar datortrafik som passerar servrar i USA.
            Med tanke på den nya lagstiftning som beskrivits ovan är detta
            kanske än mer allvarligt än tidigare.
          </p>
          <p xml:id="i-TTiE3sNpaWg736zc3kJTSY">
            I en tidigare debatt om Echelon sade den dåvarande justitieministern
            Laila Freivalds att regeringen noga skulle följa det arbete som
            Europaparlamentet initierat vad gäller Echelon. Detta arbete har
            nu resulterat i två resolutioner i parlamentet men inte lett till
            några åtgärder i Sverige.
          </p>
        </div>
        <div type="ipQuestion">
          <p xml:id="i-FgtJXfhnyUyWbLbqxp3ub5">
            Jag vill fråga ministern:
            <list rend="unordered">
              <item>
                1. Avser ministern att vidta några åtgärder för att skydda svenska
                medborgare när det gäller USA:s utvidgade jurisdiktion enligt
                ovan?
              </item>
              <item>
                2. Avser ministern att vidta några åtgärder med anledning av
                de två resolutioner som avgivits av Europaparlamentet angående
                Echelon?
              </item>
            </list>
          </p>
        </div>
      </div>
    </body>
  </text>
</TEI>
