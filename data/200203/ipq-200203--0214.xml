<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0214">
  <teiHeader>
    <fileDesc>
      <titleStmt>
        <title>fri entré på de statliga museerna</title>
        <author>Tjernberg, Gunilla (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>fri entré på de statliga museerna till kulturminister Marita Ulvskog om fri entré på de statliga museerna</title>
          <idno type="rdwebb">GQ10214</idno>
          <ref type="dokument_url_text">http://data.riksdagen.se/dokument/GQ10214/text</ref>
          <ref type="dokument_url_html">http://data.riksdagen.se/dokument/GQ10214</ref>
          <ref type="dokumentstatus_url_xml">http://data.riksdagen.se/dokumentstatus/GQ10214</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4htYS85JpBwxyYZ32aVtBc</idno>
            <persName>Gunilla Tjernberg</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>Marita Ulvskog</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8diDk7ic5tvVk95Hon3BLL" corresp="i-4htYS85JpBwxyYZ32aVtBc">
          <date when="2003-02-28"/>
        </correspAction>
        <correspAction type="received" xml:id="i-M6mJLbQbdQ1H92LdVoZh7x" corresp="i-JchxQfU1zc3XVbvadFgBSn">
          <date when="2003-03-03"/>
        </correspAction>
        <correspAction type="answered" xml:id="i-BS7Xn9WWBg1nxAyWmKzpWw" corresp="i-JchxQfU1zc3XVbvadFgBSn">
          <date when="2003-03-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-McSZZuuuPug1fJXFw3C1e1">
            Interpellation 2002/03:214 av Gunilla Tjernberg (kd) till kulturminister
            Marita Ulvskog om fri entré på de statliga museerna
          </p>
        </div>
        <div type="ipqSubmissionInfo">
          <p xml:id="i-9ufWrbrnt1FYes2hpVonJB">
            den 28 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4s7rcQcveViK82YKpm1mfc">
            Hösten 2002 tog riksdagen på regeringens initiativ ett beslut
            som innebär att från och med 2004 ska det vara gratis inträde
            på de centrala statliga museerna. Att införa fritt inträde är
            en stor kulturpolitisk reform som kommer att få långtgående konsekvenser
            för museernas verksamhet. I budgetpropositionen står att läsa
            att "regeringen har för avsikt att tillsammans med museerna inleda
            en dialog om omfattning, resurser och praktiska frågor kring ett
            införande av fri entré". Självklart borde denna dialog och museernas
            konsekvensanalyser ha legat till grund för beslutet och inte kommit
            i efterhand när beslutet redan var taget.
          </p>
          <p xml:id="i-W7NpM1vAJn7rkfyE1ceKhT">
            Ett av de viktigaste argumenten som framförts för att införa
            fri entré är ökad tillgänglighet. Jag ifrågasätter dock om denna
            satsning kommer innebära en verklig ökad tillgänglighet. För det
            första är de flesta av de centrala museerna placerade i Stockholm
            vilket innebär att satsningen i mycket stor utsträckning endast
            kommer öka tillgängligheten till museerna för de som bor i Stockholm.
            För det andra har jag fått indikationer på att de ökade kostnaderna
            för museerna när det gäller underhåll, vakter med mera kan komma
            att innebära att öppettiderna måste begränsas. Reformen riskerar
            alltså att få en motsatt effekt genom att tillgängligheten begränsas
            med kortare öppettider.
          </p>
          <p xml:id="i-6FB1LxyVJeWS6X2u9BwGK5">
            Regeringen har beräknat en kostnad på 91 miljoner kronor för
            reformen. Jag ifrågasätter att den summan är tillräcklig. Kulturministern
            har själv medgett att det är en uppskattning från regeringens
            sida som gjorts utan museernas delaktighet. Statens kostnader
            för en fri entré-reform är beroende av flera faktorer. En uppenbar
            kostnad för staten är museernas uteblivna inkomster från inträdesavgifter
            men utöver det kommer kostnader för ökat slitage, ökat behov av
            vakter med mera. Hur museerna kommer att kompenseras för detta
            är inte klarlagt och inte heller om ersättningen kommer att räknas
            upp år från år och i vilken omfattning.
          </p>
          <p xml:id="i-DD9vVxRaEpQtDMHXN6yzaC">
            Samtliga politiska partier är överens om att barn och ungdomar
            ska prioriteras när det gäller kulturpolitiska satsningar. Jag
            och kristdemokraterna anser därför att reformen om fri entré borde
            begränsas till att enbart gälla barn och ungdomar samtidigt som
            den utvidgas till att även gälla de regionala museerna, länsmuseerna.
            På så sätt skulle de befarade negativa konsekvenserna för museerna
            begränsas samtidigt som tillgängligheten ökar för den mest prioriterade
            gruppen, barn och unga, i hela landet. Denna idé förde vi fram
            i vår motion som svar på regeringens budgetproposition men förslaget
            avslogs av riksdagsmajoriteten inklusive socialdemokraterna. Därför
            är det intressant att se att kulturministern i sin skrift "Dagordning
            för kultur 2003@2006" skriver att "barnen och ungdomarna ska ha
            särskild prioritet i samband med fri entré-reformen på museerna".
            Hur ska barnen och ungdomarna få särskild prioritet i en satsning
            som innebär fri entré för alla?
          </p>
          <p xml:id="i-FGZi4yEwu5WoWF2dukiiSi">
            Med anledning av det anförda frågar jag kulturministern:
          </p>
          <p xml:id="i-3kVAtVBy3Y5bJNfCFdt4Ut">
            Vilka åtgärder avser kulturministern att vidta för att fri entré-reformen
            inte kommer att innebära begränsningar i tillgängligheten genom
            minskade öppettider?
          </p>
          <p xml:id="i-VRSHne4VeivNQNxPGiivhX">
            Vilka åtgärder avser kulturministern att vidta för att denna
            mångmiljonreform ska komma barn och ungdomar i hela landet till
            del?
          </p>
        </div>
      </div>
    </body>
  </text>
</TEI>
