<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0226">
  <teiHeader>
    <fileDesc>
      <titleStmt>
        <title>Interpellation 2019/20:226 av Thomas Morell (SD)</title>
        <author>Thomas Morell (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:226 av Thomas Morell (SD) till Infrastrukturminister Tomas Eneroth (S) om Otryggheten för landets yrkesförare</title>
          <idno type="rdwebb">H710226</idno>
          <ref type="dokument_url_text">http://data.riksdagen.se/dokument/H710226/text</ref>
          <ref type="dokument_url_html">http://data.riksdagen.se/dokument/H710226</ref>
          <ref type="dokumentstatus_url_xml">http://data.riksdagen.se/dokumentstatus/H710226</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-G9Ze2ayHon2kkwVgXWott8</idno>
            <persName>Thomas Morell</persName>
            <state ref="Q504069" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-TinJuk8c3QM3qJ6DjXFEfK">
          <note>Interpellationen är besvarad</note>
        </correspAction>
        <correspAction type="sent" xml:id="i-6Qe78YHrDNXGa9pxgPCZWE" corresp="i-G9Ze2ayHon2kkwVgXWott8">
          <date when="2019-12-17"/>
        </correspAction>
        <correspAction type="received" xml:id="i-QMnhQ1fWDVVtjiVyG93T8W" corresp="i-G8564CqEnhC5PBjZSwUxsE">
          <date when="2019-12-19"/>
        </correspAction>
        <correspAction type="answered" xml:id="i-4zd2X7rKGCdpdCwWqPEYjN">
          <date when="2020-01-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8kGuUD25dKbCqvedC5cGho">
            Interpellation 2019/20:226 Otryggheten för landets yrkesförare
            av Thomas Morell (SD) till Infrastrukturminister Tomas Eneroth
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GqXAqmUPCuChKemtNBH31M">
            För en tid sedan hade jag en interpellationsdebatt med statsrådet
            rörande yrkesförarnas oro för sin säkerhet. Sedan förra interpellationsdebatten
            har det inträffat flera allvarliga incidenter. Dessutom har jag
            blivit kontaktad av flera åkeriägare och förare som upplever att
            otryggheten ökar.
          </p>
          <p xml:id="i-7hZjbUrHQn72fecJ7qSckU">
            Enligt en studie upplever hela 70 procent av yrkesförarna en
            otrygghet när de stannar på en rastplats, och inte mindre än 43
            procent uppgav att de utsatts för brott. Detta är synnerligen
            allvarliga siffror. Det som också har hänt sedan förra debatten
            är beväpningen hos de kriminella. Jag ska här redovisa klipp från
            ett mejl jag fått från ett av landets större åkerier.
          </p>
          <p xml:id="i-GecWkVrmhtixxJKvBV2qm5">
            ”Hej Thomas
          </p>
          <p xml:id="i-NDHvrqgU6PrFJHgdraSFDm">
            Hoppas allt är bra med dig.
          </p>
          <p xml:id="i-X8e54HAQPofnMHb1DHVHvG">
            Vi har dagligen ett 15 tal chaufförer som tar sin nattvila i
            hytten framför allt i Stockholm och Mälardalen.
          </p>
          <p xml:id="i-B2Jvu54HyStNJdePu3smia">
            Läser i trailer om risken för rån, överfall och inbrott som skapar
            en otrygg arbetsmiljö för många lastbilschaufförer. Kan skriva
            under på det, får dagligen till mig ifrån våra chaufförer som
            ligger i hytten och känner likadant.
          </p>
          <p xml:id="i-MEdnRYXLXLTw8WebZhUCjr">
            Bristen på säkra uppställningar saknas och lyckas vi ta oss till
            dom bra områdena där vi stått i alla tider så är det nu för tiden
            parkeringsförbud. Vi får dagligen frågor från chaufförerna var
            ska jag ta min nattvila, står jag där tex i Upplands Väsby så
            får jag besök på flaket, kan jag åka till tex Sigtuna där jag
            vet att det är lugnt på den gatan så får jag parkeringsböter.
          </p>
          <p xml:id="i-KVKXVqXRBDicJu348YxUEr">
            Ofta säger vi till chauffören att stå där det är lugnt och du
            känner dig trygg så får vi ta böterna.
          </p>
          <p xml:id="i-3qmGHEmoeUq6n2S7isE47J">
            Vi har den senaste tiden haft chaufförer som vaknat av att dom
            hört att det är folk på flaket som klättar i godset, på gatan
            utanför står det en med en AK 5 och håller vakt. Då sover man
            inget efter en sådan upplevelse och sen ska man orka jobba en
            hel dag och vara ett föredöme i trafiken.”
          </p>
          <p xml:id="i-STAxiPg5mFmLeAkf4zWCJu">
            Händelsen med AK5 finns även att läsa på tidningen Proffs hemsida.
            Föraren i tidningsartikeln är en trebarnsfar i 50-årsåldern –
            en vanlig skötsam familjefar som i sitt arbete som yrkesförare
            får uppleva vapenhot. Tänk er skräcken att vakna upp och förstå
            att någon eller några stjäl godset från bilen och när man tittar
            ut mötas av en beväpnad kriminell som håller vakt. En mardrömssituation
            för de flesta av oss!
          </p>
          <p xml:id="i-NeYWWafSGTAjYNx59buTfD">
            Händelsen belyser yrkesförarnas situation med all önskvärd tydlighet
            och visar samtidigt att staten inte förmår hantera de kriminella
            och deras framfart.
          </p>
          <p xml:id="i-W5aseopjkKKoSn5AMCACic">
            Situationen kräver att staten omgående erbjuder säkra uppställningsplatser
            för yrkesförarna. Åtgärden måste prioriteras med tanke på utvecklingen.
            Med hänvisning till texten ovan kan man konstatera att det inte
            längre räcker med att utreda behovet av säkra rastplatser, utan
            nu krävs snabba åtgärder.
          </p>
          <p xml:id="i-SpF5S8GKDG9W1M6yEDaCM5">
            Med anledning av detta vill jag fråga infrastrukturminister Tomas
            Eneroth:
          </p>
          <p xml:id="i-USRQgefwN5u1y5WLoozWbM">
            Avser ministern att påskynda arbetet med säkra rastplatser?
          </p>
        </div>
      </div>
    </body>
  </text>
</TEI>
