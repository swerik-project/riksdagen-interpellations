<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0412">
  <teiHeader>
    <fileDesc>
      <titleStmt>
        <title>Interpellation 2019/20:412 av Håkan Svenneling (V)</title>
        <author>Håkan Svenneling (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:412 av Håkan Svenneling (V) till Utrikesminister Ann Linde (S) om Rasismen i USA</title>
          <idno type="rdwebb">H710412</idno>
          <ref type="dokument_url_text">http://data.riksdagen.se/dokument/H710412/text</ref>
          <ref type="dokument_url_html">http://data.riksdagen.se/dokument/H710412</ref>
          <ref type="dokumentstatus_url_xml">http://data.riksdagen.se/dokumentstatus/H710412</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HG8uLqLT7SnwSx5YRobkVr</idno>
            <persName>Håkan Svenneling</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-LEb7qJ9rdx4GzzhMEdzyPa">
          <note>Interpellationen är besvarad</note>
        </correspAction>
        <correspAction type="sent" xml:id="i-ERFYbLjj3D1mK7jbZvubQU" corresp="i-HG8uLqLT7SnwSx5YRobkVr">
          <date when="2020-06-04"/>
        </correspAction>
        <correspAction type="received" xml:id="i-8iq1NmRzhb43gp1zGF7aSQ" corresp="i-HYbURAzNUTvqh65pcPmmZx">
          <date when="2020-06-08"/>
        </correspAction>
        <correspAction type="answered" xml:id="i-SPQjQJ84s37u8eKzHxe4zG" corresp="i-HYbURAzNUTvqh65pcPmmZx">
          <date when="2020-06-22"/>
        </correspAction>
        <correspContext corresp="i-SPQjQJ84s37u8eKzHxe4zG">
          <ref type="record" target="prot-201920--142">Protokoll 2019/20:142 Måndagen den 22 juni</ref>
          <ref type="recordSection" target="unsetDivId">Svar på interpellation 2019/20:412 om rasismen i USA</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DetxDzL554tgbuJYD3gmeh">
            Interpellation 2019/20:412 Rasismen i USA av Håkan Svenneling
            (V) till Utrikesminister Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9BnUQieWad1z8PL1u2PdRr">
            Rasdiskrimineringen i USA har sin grund i sekel av förtryck,
            diskriminering och slaveri. Även om lagar har förändrats så är
            de rasistiska strukturerna fortfarande synliga i USA.
          </p>
          <p xml:id="i-KQ76eDJGaa69QJz6iooisj">
            Under den nuvarande presidenten Trump har rasmotsättningar tydliggjorts
            och förstärkts. År 2017 skedde kravaller i Charlottesville, Virginia,
            som ledde till att en kvinna dödades när en högerextrem förövare
            medvetet körde rakt in i en folkmassa med fredliga demonstranter.
            Trots att det var tydligt att de rasistiska grupperna stod för
            våldsanvändning mot såväl motdemonstranter som polis valde president
            Trump att poängtera våldsanvändningen på ”båda sidor”. Han har
            i flera sammanhang, bland annat under valmöten, hetsat mot organisationen
            Black Lives Matter.
          </p>
          <p xml:id="i-LtXoHGj3eA9T3W6G2Fxbck">
            Det finns många exempel på hur våldet mot i synnerhet svarta
            män fått brutala konsekvenser. I februari dödades exempelvis Ahmaud
            Arbery i Georgia under en joggingtur av två män. Trots videobevis
            dröjde det nästan tre månader innan de greps.
          </p>
          <p xml:id="i-Fs4rbRtafa1x4Gfpxb5k5G">
            Den senaste tidens demonstrationer runt om i USA har sin grund
            i polisvåldet, vilket ledde fram till att George Floyd mördades.
            Polisvåld, särskilt mot just svarta män, har länge varit en fråga
            som debatterats, men våldet består.
          </p>
          <p xml:id="i-CRa8cSk5fEKmCPWbnBZee9">
            Mordet på George Floyd har utlöst en protestvåg över USA. I stället
            för att mana till lugn har president Trump sagt att han avser
            att sätta in militären för att komma till rätta med oroligheterna.
          </p>
          <p xml:id="i-NALeV7bEEakd989EQtoHQJ">
            Det amerikanska fängelsesystemet är stort och omfattande. Från
            att på 1970-talet ha 300 000 fångar sitter i dag 2,3 miljoner
            amerikaner i fängelse. Var fjärde fånge i världen finns i USA.
            Utbyggnaden av fängelser och de höga talen av dömda hänger ihop
            med en kapitalistisk logik där det finns stora pengar att tjäna
            i att driva fängelser och använda fångar som billig arbetskraft.
            Fängelsestrukturen har de senaste decenniet flyttats över till
            migrationscenter, och samma företag driver numera dessa center.
            En stor andel av de fängslade är afroamerikaner.
          </p>
          <p xml:id="i-LH49d71TJnSRks36r1MRtU">
            När du har varit fängslad försvinner också dina medborgerliga
            rättigheter i flera delstater. En sådan rättighet som kan tas
            ifrån dig är din rösträtt. Det bidrar till ökad marginalisering
            i samhället.
          </p>
          <p xml:id="i-Uw97NxU2aRrAmcNEUxvzAo">
            USA är för Sverige i många utrikespolitiska frågor en viktig
            partner. Därför upplever jag ofta Sveriges kritik av USA som svag,
            särskilt när det kommer till frågor i den amerikanska inrikespolitiken.
            Den täta kontakten med USA borde i stället resultera i en tydligare
            kritik av de system som upprätthåller rasismen i USA.
          </p>
          <p xml:id="i-UgfHfYxsY28vZQWjby8Noe">
            Med anledning av vad som anförts ovan vill jag fråga utrikesminister
            Ann Linde:
          </p>
          <p xml:id="i-Doxp2nTparC3pTsJ8um4Ro">
            Avser ministern att lyfta den strukturella rasismen med USA:s
            regering?
          </p>
        </div>
      </div>
    </body>
  </text>
</TEI>
