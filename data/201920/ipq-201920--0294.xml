<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0294">
  <teiHeader>
    <fileDesc>
      <titleStmt>
        <title>Interpellation 2019/20:294 av Gudrun Brunegård (KD)</title>
        <author>Gudrun Brunegård (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:294 av Gudrun Brunegård (KD) till Utbildningsminister Anna Ekström (S) om Digitala verktyg och skärmtid för barn i förskolan</title>
          <idno type="rdwebb">H710294</idno>
          <ref type="dokument_url_text">http://data.riksdagen.se/dokument/H710294/text</ref>
          <ref type="dokument_url_html">http://data.riksdagen.se/dokument/H710294</ref>
          <ref type="dokumentstatus_url_xml">http://data.riksdagen.se/dokumentstatus/H710294</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9AVauGWoNZ6utf3kmZanbm</idno>
            <persName>Utbildningsminister Anna Ekström</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-JLXuQC8Bjt8suyRFj6kC3h</idno>
            <persName>Gudrun Brunegård</persName>
            <state ref="Q213654" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-5g5Lec3GFoMM3K6oUVLMVw">
          <note>Interpellationen är återtagen</note>
        </correspAction>
        <correspAction type="sent" xml:id="i-Lu88MdgupnRKeJSkU1CYcK" corresp="i-JLXuQC8Bjt8suyRFj6kC3h">
          <date when="2020-01-30"/>
        </correspAction>
        <correspAction type="received" xml:id="i-Uf44e6fqu1g6h3tawPrkhb" corresp="i-9AVauGWoNZ6utf3kmZanbm">
          <date when="2020-02-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Up5U1UztMUpqps4Nta3HS6">
            Interpellation 2019/20:294 Digitala verktyg och skärmtid för
            barn i förskolan av Gudrun Brunegård (KD) till Utbildningsminister
            Anna Ekström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Jzf4SZWkJLkAUoQGEpQQXJ">
            Sedan juli 2019 finns en ny reviderad läroplan för förskolan,
            där ämnet Digital kompetens införts. I Skolverkets kommentarer
            beskrivs hur förskolebarnen får använda digital kamera eller surfplatta.
            Det poängteras att ”digitalisering i förskolan handlar inte om
            att barnen ska sitta mer framför skärmar, utan istället kan förskolan
            medvetet använda sig av ett varierat utbud av aktiviteter, exempelvis
            en digital bok till läsestunden”.
          </p>
          <p xml:id="i-nwh3SsgSn5kVn1hXHpy24">
            Om skärmar används i ett ”varierat utbud av aktiviteter” kan
            det även påverka föräldrarnas bild av skärmanvändning, även för
            små barn. Kanske kan det finnas en risk att föräldrar utgår ifrån
            att om förskolan använder sig av skärmar så är det ”fritt fram”?
            Vem tar ansvar för att barnets sammanlagda tid framför en bildskärm
            inte blir alltför lång?
          </p>
          <p xml:id="i-ToHrwzHUauGRvbrJfw72wV">
            Som med allt annat i förskolan och skolan är det av stor vikt
            att de metoder som används vilar på forskning och beprövad erfarenhet.
            Med tanke på att pekskärmar bara funnits i omkring tolv år finns
            ännu inte så mycket forskning på området, framför allt inte longitudinella
            studier på hur skärmar påverkar små barn.
          </p>
          <p xml:id="i-9QBTmDU3jWk1CGXwkTPSjW">
            Nu är inte skärmanvändning hos barn så oskyldigt som man i första
            stund kan tro. Amerikanska barnläkarföreningen gav i den ansedda
            barnmedicinska tidskriften JAMA Pediatrics i februari 2019 ut
            rekommendationer för skärmtid, inklusive tv-tittande och videospel.
            Enligt dessa bör barn under två år helt undvika digitala medier,
            undantaget videochatt. Två- till femåringar bör inte titta på
            mer än en timmas högkvalitativ barnproduktion per dag. För mycket
            skärmtid förknippas med ökad risk för fetma och försämrad sömn.
          </p>
          <p xml:id="i-WZPMzKv3WoSdSHG6PakvvH">
            I samma riktning går WHO:s rekommendationer för skärmtid för
            barn, kopplat till barns stora behov av fysisk aktivitet. WHO
            lade i fjol fram riktlinjer för aktivitet, sömn och skärmtid hos
            barn under fem år, med målet att byta den långvariga skärmtiden
            mot mer aktiv lek. Riktlinjerna anger att barn under två år inte
            bör utsättas för någon skärmtid över huvud taget. Barn mellan
            två och fem år bör spendera max en timme framför skärmen. WHO
            menar att det kommer att förbättra barnets kognitiva utveckling
            och livslånga hälsa om rekommendationerna följs.
          </p>
        </div>
        <div type="ipQuestion">
          <p xml:id="i-LMZVMoMftDBnZkMzKX7v5d">
            Mot denna bakgrund vill jag fråga utbildningsminister Anna Ekström:
            <list rend="unordered">
              <item>
                Vilken forskning stöder sig Skolverket på när det gäller användning
                av skärmar i förskolan hos barn i olika åldrar?
              </item>
              <item>
                Hur säkerställer man att den sammanlagda skärmtiden per dag inte
                överskrider WHO:s rekommendationer?
              </item>
            </list>
          </p>
        </div>
      </div>
    </body>
  </text>
</TEI>
