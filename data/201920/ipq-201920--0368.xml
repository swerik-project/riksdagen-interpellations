<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0368">
  <teiHeader>
    <fileDesc>
      <titleStmt>
        <title>Interpellation 2019/20:368 av Johan Hultberg (M)</title>
        <author>Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:368 av Johan Hultberg (M) till Socialminister Lena Hallengren (S) om Skydd av utsatta barn</title>
          <idno type="rdwebb">H710368</idno>
          <ref type="dokument_url_text">http://data.riksdagen.se/dokument/H710368/text</ref>
          <ref type="dokument_url_html">http://data.riksdagen.se/dokument/H710368</ref>
          <ref type="dokumentstatus_url_xml">http://data.riksdagen.se/dokumentstatus/H710368</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <persName>Johan Hultberg</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-XS9PhTnWByohM3E5t1jMxV">
          <note>Interpellationen är återtagen</note>
        </correspAction>
        <correspAction type="sent" xml:id="i-JxJUBVF8xzUETWTCVZmP9K" corresp="i-5tbgYo4dBB9rh3uBeCweBm">
          <date when="2020-03-02"/>
        </correspAction>
        <correspAction type="received" xml:id="i-QSYdaNYk9tVbi6dJ5Jy2ZB" corresp="i-HxcQkHC9fDSzkJWgvdhDEF">
          <date when="2020-03-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BfG1qqrEMxmLjUf5XiWo49">
            Interpellation 2019/20:368 Skydd av utsatta barn av Johan Hultberg
            (M) till Socialminister Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-E1vDcgT82KMdRY6yabxVBf">
            Varje år får omkring 40 000 barn och unga vård enligt socialtjänstlagen
            (SoL) eller någon insats enligt lagen om särskilda bestämmelser
            om vård av unga (LVU). Den vanligaste placeringsformen är familjehem.
            Ett barn i Sverige blir inte placerat lättvindigt, utan de barn
            och unga som placeras i ett familjehem kommer i regel från mycket
            utsatta hemförhållanden. Ofta har barnens föräldrar mycket svåra
            problem i form av exempelvis allvarlig psykisk ohälsa, missbruk
            och kriminalitet. Tyvärr inte sällan i kombination.
          </p>
          <p xml:id="i-37dpigUmjMt9tPTuhv8xhM">
            Många barn i Sverige bor år efter år i familjehem och blir gång
            efter annan omplacerade. Det skapar osäkerhet och otrygghet för
            det enskilda barnet. Vi moderater har under många år lyft att
            familjehemmens kvalitet bättre behöver kvalitetssäkras liksom
            att placerade barn måste ges ett förbättrat stöd och utvecklade
            insatser. Inte minst behövs insatser för att höja placerade barns
            skolresultat. I dag uppnår bara omkring 60 procent av de familjehemsplacerade
            barnen gymnasiebehörighet det år de slutar grundskolan. Givet
            att en misslyckad skolgång är en av de främsta riskfaktorerna
            för framtida sociala problem i form av bland annat utanförskap
            och kriminalitet är det mycket angeläget att vidta åtgärder för
            att höja familjehemsplacerade barns skolresultat.
          </p>
          <p xml:id="i-4VunidS1ec38fzAjB5cWxZ">
            Vad vi moderater också envist har lyft är behovet av att se över
            reglerna för placerade barn. Alla partier säger sig givetvis vilja
            se lagar och regler som sätter barnets bästa främst. I praktiken
            fungerar det dock inte alltid så. Det är bland annat det aktuella
            och oerhört tragiska fallet med en treårig flicka i Norrköping
            ett exempel på. Hon blev redan på BB omhändertagen av socialtjänsten
            då föräldrarna på grund av bland annat missbruk och psykisk ohälsa
            inte bedömdes kapabla att ta hand om flickan. Men flickan flyttades,
            trots att socialtjänsten ville annorlunda, tillbaka till sin biologiska
            mor efter ett par år. Kort därefter dog flickan. Fallet är en
            hjärtskärande påminnelse om behovet av att se över gällande regelverk
            så att just barnets bästa alltid sätts i främsta rummet.
          </p>
          <p xml:id="i-SQ6wBb2cke9H9iukC1hBkr">
            Att avgöra vad som är det bästa i det enskilda fallet är sällan
            enkelt eller självklart, men klart är att det bästa för barnet
            inte alltid är en återförening med dess biologiska föräldrar.
            Därför har vi moderater länge drivit att regeringen bör utreda
            hur fler nationella adoptioner och vårdnadsöverflyttningar skulle
            kunna möjliggöras.
          </p>
        </div>
        <div type="ipQuestion">
          <p xml:id="i-8zE2vZqKvqydLhb5E9iGEL">
            Mot bakgrund av ovanstående vill jag fråga socialminister Lena
            Hallengren följande:
            <list rend="unordered">
              <item>
                Tänker ministern vidta några åtgärder för att kvalitetssäkra
                familjehemmen, förslagsvis genom införande av någon form av certifieringssystem?
              </item>
              <item>
                Vilka åtgärder tänker ministern vidta för att höja de placerade
                barnens skolresultat?
              </item>
              <item>
                Är ministern beredd att skyndsamt ta initiativ till att förändra
                regelverket kring placering i familjehem så att barnets bästa
                alltid väger tyngst?
              </item>
              <item>
                Är ministern beredd att ta initiativ för att möjliggöra fler
                nationella adoptioner och vårdnadsöverflyttningar?
              </item>
            </list>
          </p>
        </div>
      </div>
    </body>
  </text>
</TEI>
