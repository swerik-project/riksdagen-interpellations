<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0141">
  <teiHeader>
    <fileDesc>
      <titleStmt>
        <title>Interpellation 2019/20:141 av Ida Gabrielsson (V)</title>
        <author>Ida Gabrielsson (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:141 av Ida Gabrielsson (V) till Statsrådet Ardalan Shekarabi (S) om Regelverket för aktivitetsersättning</title>
          <idno type="rdwebb">H710141</idno>
          <ref type="dokument_url_text">http://data.riksdagen.se/dokument/H710141/text</ref>
          <ref type="dokument_url_html">http://data.riksdagen.se/dokument/H710141</ref>
          <ref type="dokumentstatus_url_xml">http://data.riksdagen.se/dokumentstatus/H710141</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DthTyR9U9R8S6NVcPNcNQA</idno>
            <persName>Ida Gabrielsson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-LGnWAFHmtMWgHhZSuUL8EB</idno>
            <persName>Statsrådet Ardalan Shekarabi</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-MqkEosKCGE1Svszyq93oyg">
          <note>Interpellationen är återtagen</note>
        </correspAction>
        <correspAction type="sent" xml:id="i-GC6hFDbdDdnhxFBF2yXMUa" corresp="i-DthTyR9U9R8S6NVcPNcNQA">
          <date when="2019-11-15"/>
        </correspAction>
        <correspAction type="received" xml:id="i-PYhBjDxnTWamP5zEeCmXvZ" corresp="i-LGnWAFHmtMWgHhZSuUL8EB">
          <date when="2019-11-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QrF3KAVSQRyewiXW29DD2D">
            Interpellation 2019/20:141 Regelverket för aktivitetsersättning
            av Ida Gabrielsson (V) till Statsrådet Ardalan Shekarabi (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-13yyt2As1qTGedprTqrqk9">
            SVT har i en serie reportage beskrivit hur personer med funktionsnedsättning
            som tidigare fått aktivitetsersättning blivit av med ersättningen
            vid beslut om förlängning. I stället hänvisas de till Arbetsförmedlingen.
            När de inte ansetts kunna få arbete via Arbetsförmedlingen hänvisas
            de vidare till det kommunala försörjningsstödet.
          </p>
          <p xml:id="i-FtKPKus8KQ89HxgsRKE8vm">
            Försörjningsstöd är tänkt att vara en tillfällig lösning för
            människor som kan ta ett vanligt jobb. För personer med funktionsnedsättning
            finns ersättningssystem via Försäkringskassan, till exempel aktivitetsersättning
            för den som är mellan 19 och 29 år gammal.
          </p>
          <p xml:id="i-LjrasP3nVrg5eAPRANLTLi">
            Under perioden mellan 2016 och 2018 tredubblades antalet avslag
            på förlängningsansökan för aktivitetsersättning. Detta trots att
            varken lagstiftningen eller domstolspraxis förändrats under perioden.
          </p>
          <p xml:id="i-DG6i6PhXSgsbuLk3U8DVyU">
            Mellan januari och augusti 2019 förlorade nästan 1 500 unga vuxna
            mellan 19 och 29 år sin aktivitetsersättning. Det innebär en ökning
            med 450 procent jämfört med samma period 2015. Hittills har lika
            många fått avslag i år som under åren 2013, 2014 och 2015 tillsammans.
          </p>
          <p xml:id="i-GuPA4aq6K4bCyihpwTgjZh">
            När SVT konfronterade dåvarande socialförsäkringsminister Annika
            Strandhäll med uppgifterna i februari 2019 konstaterade hon att
            ”deltar man i daglig verksamhet så ska detta inte jämställas med
            arbetsförmåga som gör att man ska besöka Arbetsförmedlingen. Den
            här gruppen som vi pratar om här ska framgent självklart omfattas
            av aktivitetsersättningen.”
          </p>
          <p xml:id="i-Xxtc1HfXYStehw136WEsy8">
            SVT:s granskning resulterade bland annat i att socialförsäkringsministern
            ställde frågor till Försäkringskassan om aktivitetsersättningen.
            I augusti 2019 kom tre regeringsuppdrag med syftet att förbättra
            stödet till unga personer som blir av med sin aktivitetsersättning.
            Bland annat fick Försäkringskassan i uppdrag att se till att ingen
            hamnar mellan stolarna, vilket myndigheten delvis löst genom att
            lotsa personer som får avslag vidare till Arbetsförmedlingen,
            vården, kommunens arbetsmarknadsavdelning och försörjningsstöd.
          </p>
          <p xml:id="i-KfvEgpAEJ9ic6LrfESKLXG">
            Trots statsrådets uttalande i februari och regeringsuppdragen
            rapporterar SVT i november 2019 åter om personer som förlorat
            sin aktivitetsersättning och hänvisas till Arbetsförmedlingen
            trots att de uppenbart inte har den arbetsförmåga som krävs.
          </p>
          <p xml:id="i-WQdP2iZ4pkwRggVkYkgCY">
            Elisabeth Ingvarsson, rättsombud för Fub, en intresseförening
            för unga med utvecklingsstörning, säger till SVT att ”min bild
            är att det snarare har blivit sämre sedan dess. Jag har haft kontakt
            med flera medlemmar som har blivit sjuka sedan de förlorade ersättningen.
            En del blir deprimerade, de blir sittande hemma eller tas om hand
            av anhöriga. Många slutar på sin dagliga verksamhet.”
          </p>
          <p xml:id="i-EMGaRo9QujoBDzWcvLRqPG">
            En av dem är Daniel, som har daglig verksamhet på Radio Leo i
            Linköping. Daniel säger själv att han mår ganska dåligt och inte
            kan planera framtiden som han vill. Daniels mamma beskriver hur
            han bröt sönder och samman när han fick beslutet, blev väldigt
            deprimerad och tyckte att livet var skit.
          </p>
          <p xml:id="i-D5zktUPy6NzFsoVXtnVYGp">
            En annan är Martin, som har en intellektuell funktionsnedsättning.
            Han behöver hjälp med att handla, öppna post och betala räkningar.
            Trots det skickas han till Arbetsförmedlingens kundtjänst. Martin
            betalar mat och hyra med arvet från sin farmor och farfar. Pengar
            som var tänkta att fungera som en pensionsförsäkring. Nu söker
            hans gode man varje månad pengar från socialtjänsten.
          </p>
        </div>
        <div type="ipQuestion">
          <p xml:id="i-285DvoMnfoHd82LkiKrbaw">
            Mot denna bakgrund vill jag fråga statsrådet Ardalan Shekarabi:
            <list rend="unordered">
              <item>
                Hur ser statsrådet på att det skett en kraftig ökning av antalet
                avslag på förlängningsansökan för aktivitetsersättning sedan 2016,
                utan att vare sig lagstiftningen eller domstolspraxis förändrats?
              </item>
              <item>
                Bedömer statsrådet att det är rimligt att de personer som beskrivs
                i SVT:s reportage hänvisas till Arbetsförmedlingen och försörjningsstöd?
              </item>
              <item>
                Avser statsrådet att ta några initiativ för att åtgärda bristerna
                i bedömningarna av rätten till aktivitetsersättning?
              </item>
            </list>
          </p>
        </div>
      </div>
    </body>
  </text>
</TEI>
