<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0208">
  <teiHeader>
    <fileDesc>
      <titleStmt>
        <title>Interpellation 2019/20:208 av Elin Segerlind (V)</title>
        <author>Elin Segerlind (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:208 av Elin Segerlind (V) till Statsrådet Jennie Nilsson (S) om Förbud mot pälsdjursuppfödning</title>
          <idno type="rdwebb">H710208</idno>
          <ref type="dokument_url_text">http://data.riksdagen.se/dokument/H710208/text</ref>
          <ref type="dokument_url_html">http://data.riksdagen.se/dokument/H710208</ref>
          <ref type="dokumentstatus_url_xml">http://data.riksdagen.se/dokumentstatus/H710208</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LKQKWG3JJUBFg12z1vrFwt</idno>
            <persName>Statsrådet Jennie Nilsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <persName>Elin Segerlind</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-HQTh21LepgPFf6ty5LBcRV">
          <note>Interpellationen är besvarad</note>
        </correspAction>
        <correspAction type="sent" xml:id="i-GwJKZ3oJmE63VPHhcWpTw9" corresp="i-KNRqa17M8avm4WSafSQiUy">
          <date when="2019-12-12"/>
        </correspAction>
        <correspAction type="received" xml:id="i-DUZFEMhbcxTQxMho2kQnth" corresp="i-LKQKWG3JJUBFg12z1vrFwt">
          <date when="2019-12-16"/>
        </correspAction>
        <correspAction type="answered" xml:id="i-SYFHzAyTBdUUfKbqLzYMgf">
          <date when="2020-01-14"/>
        </correspAction>
        <correspAction type="answered" xml:id="i-KdMa9YZZQ7WBcDH9pdSzDE">
          <date when="2020-01-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2vQ8edYCekNBk4cB9u1iQd">
            Interpellation 2019/20:208 Förbud mot pälsdjursuppfödning av
            Elin Segerlind (V) till Statsrådet Jennie Nilsson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9qZSjcHdShLjJvJdC74zN7">
            Nyligen beslutade stortinget i Norge att sätta punkt för den
            inhemska pälsdjursuppfödningen. Därmed är Norge ett av de 15 länder
            i Europa som har fattat beslut om att fasa ut eller förbjuda pälsdjursuppfödning.
            Genom sitt beslut visar Norge att det är möjligt att lägga pälsdjursindustrin
            till historien och ta ett viktigt kliv in i framtiden om bara
            den politiska viljan finns.
          </p>
          <p xml:id="i-KkRm2cVyKYMgAsVabwrvGD">
            I Sverige lever omkring 1 miljon minkar i burar utan möjlighet
            att simma, leka, springa eller leva under naturliga omständigheter.
            Hur den onaturliga miljön i buren påverkar djuren fullt ut vet
            vi inte i dag. Så sent som i januari i år presenterade Jordbruksverket
            rapporten Utvärdering av välfärden hos mink inom pälsproduktionen,
            i vilken de påvisar stora brister i kunskapen om hur djurvälfärden
            ser ut inom den svenska pälsdjursindustrin. Jordbruksverket menar
            i rapporten att omfattande studier skulle behöva göras där minkarna
            bevakas under en längre tid. Trots detta meddelar regeringen i
            samband med budgeten för 2020 att den inte avser att vidta några
            åtgärder utifrån Jordbruksverkets rapport.
          </p>
          <p xml:id="i-4WwLqXiXS6ursroB6mQehh">
            Folkviljan i fråga om pälsdjursuppfödning har länge varit entydig:
            svenska folket vill att pälsdjursindustrin ska avvecklas. Åtta
            av tio svenskar anser att det inte bör vara tillåtet att föda
            upp djur i bur för pälsens skull. Det finns en klar majoritet
            som skulle uppskatta att regeringen visade handlingskraft i den
            här frågan. I mars i år tog landsbygdsministern emot en namninsamling
            med över 100 000 underskrifter för ett förbud mot pälsdjursfarmning
            i Sverige. Sedan dess har regeringen i motsats till det meddelat
            att den inte avser att vidta några ytterligare åtgärder.
          </p>
          <p xml:id="i-GL51d1KUAjZM6CbAz1zJC2">
            I många frågor som rör djurskydd tycks det som om ekonomiska
            intressen hamnar före etiska hänsynstaganden. Inför beslutet i
            Norge utreddes effekterna noga, bland annat med avseende på hur
            landsbygden skulle påverkas av att pälsdjursindustrin avvecklades.
          </p>
          <p xml:id="i-TehLEVQDrRGZTuAqBLgDGS">
            En oberoende utredning genomfördes av Institutet för landsbygds-
            och regionforskning Ruralis i Norge som landade i slutsatsen att
            en avveckling av pälsdjursindustrin inte skulle påverka den norska
            landsbygden som helhet. På grund av de låga pälspriserna är inte
            pälsdjursindustrin en viktig inkomstkälla för jobb och näringsliv
            på landsbygden. Detta trots att den norska pälsdjursindustrin
            bedöms vara mer än dubbelt så stor som den svenska.
          </p>
          <p xml:id="i-8c595tLTvpQxTjuqmm1CYw">
            Ett beslut om att avveckla pälsdjursuppfödningen skulle påverka
            de omkring 60 svenska företag som i dag håller djur i burar för
            att sälja päls. Men med en ansvarsfull avveckling över en längre
            tidsperiod och med stöd under övergångsperioden så ges goda förutsättningar
            för att ställa om verksamheten. En avveckling förutsätter att
            hänsyn tas till enskilda företagare, men landsbygden som helhet
            kommer inte att påverkas nämnvärt.
          </p>
          <p xml:id="i-MngmyjQFSj4qFXRHTKZmqH">
            Pälsdjursuppfödning är förenad med stora djurvälfärdsbrister
            som i många avseenden kan anses avvika från djurskyddslagen. Vänsterpartiet
            anser att detta är oacceptabelt och har därför under många år
            föreslagit en lagändring för att avveckla minkfarmning. Möjligheterna
            för djuren att bete sig naturligt är kraftigt begränsade i de
            burar de i dag hålls i. Ingen skulle acceptera att katter, ett
            rovdjur likt minken, hölls i gallerburar dygnet runt, dag ut och
            dag in, men så ser verkligheten ut på de svenska minkfarmerna.
            Det resulterar i sin tur i beteendestörningar hos djuren såsom
            repetitiva rörelsemönster, självskadebeteenden och passivitet,
            enligt tidigare studier som finns från Sverige. Vid över hälften
            av alla inspektioner av pälsdjursfarmer som genomfördes under
            2017 i Sverige kunde brister i djurhållningen konstateras. Att
            föda upp djur för deras päls tillhör det förgångna och det är
            hög tid att även Sverige agerar enligt denna insikt.
          </p>
          <p xml:id="i-Fvc6VgmN5BNj3oRq7giwkA">
            Mot bakgrund av detta vill jag fråga statsrådet Jennie Nilsson:
          </p>
          <p xml:id="i-5sghJNoKJChnCh9ScqDmeJ">
            Avser statsrådet att vidta åtgärder för att avveckla eller låta
            utreda hur en avveckling av den svenska pälsdjursuppfödningen
            kan genomföras?
          </p>
        </div>
      </div>
    </body>
  </text>
</TEI>
