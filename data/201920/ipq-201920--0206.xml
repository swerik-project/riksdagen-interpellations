<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0206">
  <teiHeader>
    <fileDesc>
      <titleStmt>
        <title>Interpellation 2019/20:206 av Mattias Karlsson i Luleå (M)</title>
        <author>Mattias Karlsson i Luleå (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:206 av Mattias Karlsson i Luleå (M) till Infrastrukturminister Tomas Eneroth (S) om Svarttaxi</title>
          <idno type="rdwebb">H710206</idno>
          <ref type="dokument_url_text">http://data.riksdagen.se/dokument/H710206/text</ref>
          <ref type="dokument_url_html">http://data.riksdagen.se/dokument/H710206</ref>
          <ref type="dokumentstatus_url_xml">http://data.riksdagen.se/dokumentstatus/H710206</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-SUAEH6RCke4pVRKPPGZ14p</idno>
            <persName>Mattias Karlsson i Luleå</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-6YQD22rYvAWbEZBXQZ27Yb">
          <note>Interpellationen är besvarad</note>
        </correspAction>
        <correspAction type="sent" xml:id="i-XMsoNrYa1PtPPC1z16tCTf" corresp="i-SUAEH6RCke4pVRKPPGZ14p">
          <date when="2019-12-10"/>
        </correspAction>
        <correspAction type="received" xml:id="i-75Prccv9r8o8xWqCMrZzge" corresp="i-UPW2cbGnTUbMZaKTrot5Bh">
          <date when="2019-12-12"/>
        </correspAction>
        <correspAction type="answered" xml:id="i-4S3jakBGTrNFJEdesxUTEd">
          <date when="2020-01-14"/>
        </correspAction>
        <correspAction type="answered" xml:id="i-LHtWHWZDWtSwXM3mM7dJuo" corresp="i-G8564CqEnhC5PBjZSwUxsE">
          <date when="2020-01-14"/>
        </correspAction>
        <correspContext corresp="i-LHtWHWZDWtSwXM3mM7dJuo">
          <ref type="record" target="prot-201920--057">Protokoll 2019/20:57 Tisdagen den 14 januari</ref>
          <ref type="recordSection" target="unsetDivId">Svar på interpellation 2019/20:206 om svarttaxi</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Vgek1fDHN8hjoFjifvZ1HT">
            Interpellation 2019/20:206 Svarttaxi av Mattias Karlsson i Luleå
            (M) till Justitie- och migrationsminister Morgan Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XEKhKGjZu8nd1f86RJfAGC">
            Den svenska taxibranschen har under lång tid hotats av osund
            konkurrens till följd av fusk med skatter och bidrag. Det har
            i hög grad präglat konkurrensvillkoren på marknaden och även den
            allmänna bilden av taxibranschen som sådan. Ett offensivt arbete
            mot gamla former av svarttaxi samt den snabba utvecklingen av
            sociala medier har gjort att den illegala taxin har hittat nya
            vägar att möta sina kunder. Kontakterna mellan förare och kund
            har flyttat till grupper i sociala medier, och uppgörelser om
            betalningar sker via mobiltelefoner.
          </p>
          <p xml:id="i-ERTHuh45vATcQt8ns9rLuK">
            Utvecklingen av svarttaxi är ett allvarligt hot mot den seriösa
            taxinäringen. Särskilt i mindre och medelstora orter har seriösa
            taxiföretag allt svårare att överleva i dag på grund av konkurrens
            från svarttaxi via sociala medier. Detta är särskilt allvarligt
            för taxinäringen, då den präglas av små marginaler och höga kostnader
            i form av skatter och avgifter.
          </p>
          <p xml:id="i-STbU3caCw2GEGdFR5iSW5o">
            Förutom att svarttaxi leder till förödande konsekvenser för seriösa
            taxiföretag innebär det att skatter och avgifter inte betalas
            in, vilket drabbar all offentligt finansierad verksamhet. En utbredd
            acceptans och användning av svarttaxi kan bidra till att minska
            förtroendet för skattesystemet som helhet.
          </p>
          <p xml:id="i-313f8tQ8F4Lz6zT4GjU85b">
            Den osunda konkurrensen från svarttaxi skadar inte bara den enskilda
            taxichaufförens möjlighet att försörja sig utan drabbar även tillgången
            till skolskjuts, färdtjänst och anropsstyrd kollektivtrafik, eftersom
            färre seriösa taxiföretag överlever. Dessa taxiföretags existens
            bygger på intäkter från såväl upphandlade samhällsbetalda resor
            som vanliga taxiresor.
          </p>
          <p xml:id="i-Y2Rzz1rRMJF8PGb45rVDJu">
            Vissa orter kan drabbas väldigt hårt när en stor del av invånarna
            använder svarttaxigrupper på Facebook. Ett exempel är Luleå, där
            Facebook­gruppen ”Vem kör ikväll” i dag har över 8 500 medlemmar.
            Luleå kommun har drygt 77 000 invånare, varav ca 50 000 bor i
            de centrala delarna. Det innebär att denna svarttaxigrupp har
            en bra bit över 10 procent av kommunens invånare som medlemmar.
          </p>
          <p xml:id="i-V4FjiZLfnPjk88HD3VqRnc">
            En sund och hållbar taxibransch är viktig för att hela Sverige
            ska ha god tillgång till mobilitet. Detta gäller särskilt där
            utbudet av annan kollektivtrafik är svagt. För många äldre som
            av olika skäl väljer att inte köra bil är taxi och samhällsbetalda
            taxiresor en förutsättning för ett fungerande liv. Men även där
            det finns kollektivtrafik är taxi viktig, som möjliggörare för
            att ta sig till och från den storskaliga kollektivtrafikens noder.
            Utan taxi blir aldrig kollektivtrafiken lika flexibel och tillgänglig
            som bilen.
          </p>
          <p xml:id="i-Ht3Pu1QLMp3fmgdRAf18kv">
            Att den svarta ekonomin tillåts fortleva på bekostnad av seriösa
            taxiföretag är ett allvarligt hot mot hela näringen för persontransporter
            i Sverige.
          </p>
          <p xml:id="i-KHwYZ6yPG5WTmZHsjaVUfX">
            Med anledning av ovanstående vill jag fråga justitie- och migrationsminister
            Morgan Johansson:
          </p>
          <p xml:id="i-9mDEwxhgdi89ruuwLuZUeq">
            Vilka åtgärder avser ministern att vidta för att stoppa den brottsliga
            verksamheten inom taxibranschen?
          </p>
        </div>
      </div>
    </body>
  </text>
</TEI>
