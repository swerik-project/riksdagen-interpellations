<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0435">
  <teiHeader>
    <fileDesc>
      <titleStmt>
        <title>Interpellation 2019/20:435 av Thomas Morell (SD)</title>
        <author>Thomas Morell (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:435 av Thomas Morell (SD) till Statsrådet Mikael Damberg (S) om Vägkontroller</title>
          <idno type="rdwebb">H710435</idno>
          <ref type="dokument_url_text">http://data.riksdagen.se/dokument/H710435/text</ref>
          <ref type="dokument_url_html">http://data.riksdagen.se/dokument/H710435</ref>
          <ref type="dokumentstatus_url_xml">http://data.riksdagen.se/dokumentstatus/H710435</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Statsrådet Mikael Damberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-G9Ze2ayHon2kkwVgXWott8</idno>
            <persName>Thomas Morell</persName>
            <state ref="unknown" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-KWfKMPc1Wc4UHAgGo9b29E">
          <note>Interpellationen är besvarad</note>
        </correspAction>
        <correspAction type="sent" xml:id="i-YYymqBCpt4i81xe9CMWwFF" corresp="i-G9Ze2ayHon2kkwVgXWott8">
          <date when="2020-07-07"/>
        </correspAction>
        <correspAction type="answered" xml:id="i-56BKQLenGc1Pg4fZ7S126W">
          <date when="2020-08-20"/>
        </correspAction>
        <correspAction type="received" xml:id="i-8txhKd6qfP1FsiPN4KYj7W" corresp="i-Spsbo7A5zikEeUY3JEYcNV">
          <date when="2020-08-20"/>
        </correspAction>
        <correspAction type="answered" xml:id="i-VoXJs5mT5CQzSWwuehM5KE">
          <date when="2020-08-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-MBMNpXoPmQojhiEQD7feQU">
            Interpellation 2019/20:435 Vägkontroller av Thomas Morell (SD)
            till Statsrådet Mikael Damberg (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-44rPFmAF8akyUDEcwhAYoJ">
            Under våren och tidiga sommaren rapporterades ett stort antal
            brott mot kör- och vilotider, överlaster, otillåtet cabotage och
            brister i ADR (transport av farligt gods). Under en särskild insats
            kontrollerades ca 70 tunga lastbilar, och inte mindre än 10 av
            dessa hade en manipulerad färdskrivare på något sätt, vilket är
            hela 14 procent av de kontrollerade fordonen. Det kan låta mycket,
            men polisen själv säger att det är som att fiska i ett akvarium,
            så resultatet på 14 procent är sannolikt långt under det verkliga
            antalet. Många förare valde troligen en annan väg eller parkerade
            när de fick varning om polisens kontroller.
          </p>
          <p xml:id="i-49JoFsMswfgJTVuS8FNrDL">
            Utöver de manipulerade färdskrivarna rapporterades överlastade
            fordon, och ett polskregistrerat 3,5-tonsekipage har sannolikt
            sommarens rekord. Fordonet vägdes in på hela 520 procents överlast.
            Föraren blev givetvis omedelbart av med sitt körkort. Under den
            särskilda insatsen rapporterades ytterligare 13 stycken 3,5-tonsfordon
            för så grova överlaster att förarnas körkort omhändertogs. 13
            stycken på tre dagar, det är minst sagt en skrämmande siffra.
            Mörkertalet kring de här överlastade 3,5-tonsbilarna är sannolikt
            gigantiskt.
          </p>
          <p xml:id="i-KCpjW2NgF8h6Moz1MpGJh3">
            Under den särskilda insatsen togs även en lastbil i beslag på
            grund av manipulation av färdskrivare. Beslaget gjordes för att
            säkerställa bevisningen i brottmål. Utöver de riktigt grova överträdelserna
            som, trots en begränsad bemanning, var omfattande gjordes även
            hastighets-, fordons- och förarkontroller som resulterade i mindre
            överträdelser.
          </p>
          <p xml:id="i-4jdKxjMx59HQ8KLwS7mz6S">
            Vid midsommar fick flera åkerier i Stockholmsområdet sina bilar
            rensade på frontpaneler, dörrar, backspeglar och belysningsarmaturer,
            och även dieselstölder förekom under midsommarhelgen. Det är i
            första hand utländska ligor som reser runt i landet och stjäl
            fordonsutrustning. Utrustning som sedan säljs på den svarta marknaden.
            Den här typen av stölder har ökat dramatiskt de senaste åren,
            och stöldgodset lämnar landet på lastbilar inom något dygn. Omfattningen
            av och storleken på det stulna godset kräver tunga transporter.
          </p>
          <p xml:id="i-Paq3HcMXDTmXajVZeb2khQ">
            Nu måste det bli en väsentlig ökning av kontroller av den tunga
            trafiken. Trafikpolisen har misshandlats av polisledningen under
            många år, och det är alltför få tjänstemän kvar i yttre tjänst.
            Den här utvecklingen har öppnat upp en marknad för de kriminella
            nätverken. De bedriver otillåten inrikestrafik i landet och skaffar
            sig därmed kontroll över logistikflöden.
          </p>
          <p xml:id="i-3YPQQchVfd83oUmcAZatV6">
            All utländsk trafik är givetvis inte olaglig, och de seriösa
            åkerierna ska naturligtvis få bedriva sitt företagande på sjysta
            villkor, precis som svenska åkeriföretag. Det är den olagliga
            och kriminella verksamheten som ska bekämpas, men för det krävs
            en kontrollorganisation som är rustad för det uppdraget. Det pågår
            en utredning om kontrollverksamhetens organisation i framtiden,
            vilket är bra. Förhoppningsvis antas även mobilitetspaketet i
            EU under veckan. Även om mobilitetspaketet går igenom dröjer det
            18 månader innan det införs i medlemsstaterna. Regeringens egen
            utredning presenteras i mars nästa år och lär inte få någon reell
            inverkan på kontrollverksamheten förrän tidigast 2022.
          </p>
          <p xml:id="i-BYwXP6qGbYQB51NjYADhds">
            Kriminaliteten och den olagliga trafiken pågår just nu och får
            ytterligare ett år med fria tyglar om inget görs, och görs nu.
            Oavsett vad som kommer fram av utredningen måste den nuvarande
            kontrollverksamheten utvecklas och bemannas med ett antal nya
            tjänstemän.
          </p>
          <p xml:id="i-8a7TXVppAnCJwLjsEpztbc">
            Med anledning av detta vill jag fråga statsrådet Mikael Damberg:
          </p>
          <p xml:id="i-QySLH5yKRRDGWYZD2vxKGM">
            Vilka åtgärder avser statsrådet att vidta för att stärka polisens
            nuvarande organisation för vägkontroller?
          </p>
        </div>
      </div>
    </body>
  </text>
</TEI>
