<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0256">
  <teiHeader>
    <fileDesc>
      <titleStmt>
        <title>Interpellation 2019/20:256 av Runar Filper (SD)</title>
        <author>Runar Filper (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:256 av Runar Filper (SD) till Statsrådet Jennie Nilsson (S) om Effektivare vargförvaltning</title>
          <idno type="rdwebb">H710256</idno>
          <ref type="dokument_url_text">http://data.riksdagen.se/dokument/H710256/text</ref>
          <ref type="dokument_url_html">http://data.riksdagen.se/dokument/H710256</ref>
          <ref type="dokumentstatus_url_xml">http://data.riksdagen.se/dokumentstatus/H710256</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LKQKWG3JJUBFg12z1vrFwt</idno>
            <persName>Statsrådet Jennie Nilsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-LKQKWG3JJUBFg12z1vrFwt</idno>
            <persName>Statsrådet Jennie Nilsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <persName>Runar Filper</persName>
            <state ref="unknown" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-KYHUZ71Zs4Nydc8BBsT2Bg">
          <note>Interpellationen är besvarad</note>
        </correspAction>
        <correspAction type="sent" xml:id="i-Yb1LFS6XgkANuvXiPZfnig" corresp="i-VCBwijV18pWsvC1p2xZJJm">
          <date when="2020-01-15"/>
        </correspAction>
        <correspAction type="received" xml:id="i-Niu2RgpjM6tK5WWXwqqDB5" corresp="i-LKQKWG3JJUBFg12z1vrFwt">
          <date when="2020-01-17"/>
        </correspAction>
        <correspAction type="answered" xml:id="i-JErT9HduV7EAL6bZfhBoGS">
          <date when="2020-02-11"/>
        </correspAction>
        <correspAction type="answered" xml:id="i-AB43mxQ2Ej6P2t1HUxrcTp" corresp="i-LKQKWG3JJUBFg12z1vrFwt">
          <date when="2020-02-11"/>
        </correspAction>
        <correspContext corresp="i-AB43mxQ2Ej6P2t1HUxrcTp">
          <ref type="record" target="prot-201920--072">Protokoll 2019/20:72 Tisdagen den 11 februari</ref>
          <ref type="recordSection" target="unsetDivId">Svar på interpellation 2019/20:256 om effektivare vargförvaltning</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2eEgWreUHksYQUJRsytMnF">
            Interpellation 2019/20:256 Effektivare vargförvaltning av Runar
            Filper (SD) till Statsrådet Jennie Nilsson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-13y2SqJDaMXgpxDUgeHcog">
            Det ter sig inte bara märkligt, utan också allvarligt att en
            myndighet som Naturvårdsverket tillåts överskrida tagna riksdagsbeslut
            när man bestämmer nivåer. I riksdagsbeslutet En hållbar rovdjurspolitik
            (prop. 2012/13:191, 2013/14:MJU7) står det att vargens referensvärde
            för en gynnsam bevarandestatus ska vara 170–270 individer.
          </p>
          <p xml:id="i-VhEG296UUXz1oD5zo8qfAv">
            Sverigedemokraterna har sedan denna intervallnivå fastställdes
            av riksdagen och fram till nyligen varit ensamt parti som gått
            ut med att 170 vargar ska vara gränsen för gynnsam bevarandestatus
            och har fram till detta riksdagsår också varit det enda parti
            i riksdagen som yrkat på denna nedre gräns i sina kommittémotioner,
            som ordagrant har lytt:
          </p>
          <p xml:id="i-HSNpfQhWZ4URJCtXm7LJ4Y">
            ”I vissa områden i västra Svealand och södra Norrland är koncentrationen
            av varg mycket hög. Vargstammen i vissa områden behöver förvaltas
            mer aktivt. Vargens referensvärde för en gynnsam bevarandestatus
            skall dock vara i enlighet med propositionen En hållbar rovdjurspolitiks
            nedre gräns för minsta livskraftiga population, innan licensjakt
            kan komma på tal.” Motion 2019/20:593 av Runar Filper m.fl. (SD)
          </p>
          <p xml:id="i-VqWbazVdmAkmKC2igV5QVQ">
            Efter riksdagsbeslutet 2013 har Naturvårdsverket utifrån ett
            vetenskapligt underlag gjort en ny bedömning om att det behövs
            minst 300 vargar för att populationen ska anses ha gynnsam bevarandestatus.
            Detta utan att ha ett nytt riksdagsbeslut i ryggen.
          </p>
          <p xml:id="i-FHaqhdKXSspKdRJaZ6LWhx">
            I vissa områden i västra Svealand och södra Norrland är koncentrationen
            av varg mycket hög och stammen bör därför i vissa områden förvaltas
            mer aktivt. När licensjakter uteblir finns bara förlorare, och
            vargen är den enskilt största förloraren när den illegala jakten
            ges allt fler incitament och man tar lagen i egna händer. Vi har
            sett hela revir försvinna spårlöst och antalet vargindivider har
            reducerats kraftigt i vissa områden, lokalt som regionalt, trots
            att licensjakt inte bedrivits där.
          </p>
          <p xml:id="i-2RiPEuCzoKHtNjbhDWiHmr">
            Det är också viktigt med en stark lokal och regional förankring
            vad gäller inflytande och beslutsgång bland de människor som lever
            och verkar där. Beslut om vargjakt borde kunna tas redan i viltförvaltningsdelegationen
            när gynnsam bevarandestatus uppnåtts och med hänsyn till ekonomiska
            intressen.
          </p>
          <p xml:id="i-5RffyekLT2LPLfT3J2gP7p">
            En viltförvaltningsdelegation ska i dag besluta om övergripande
            riktlinjer för viltförvaltningen inom länet, liksom skydds- och
            licensjakt. Man prövar också frågor om godkännande av det förslag
            till miniminivåer för förekomsten av bland annat varg som ska
            lämnas till samverkansrådet.
          </p>
          <p xml:id="i-8gSZTFAYaStS9LFNAq2dGX">
            När riksdagen 2013 röstade igenom propositionen En hållbar rovdjurspolitik
            var en av de viktigaste punkterna att ytterligare steg skulle
            tas för att regionalisera ansvaret för rovdjursförvaltningen.
            Ska regionaliseringen av rovdjurspolitiken gå från ord till handling
            bör förordningen ändras för att möjliggöra att skarpa beslut tas
            redan i länens viltförvaltningsdelegationer.
          </p>
          <p xml:id="i-BQcUbMVvpZtenuCNsYEx9h">
            Genom att återgå till riksdagsintervallet gällande gynnsam bevarandestatus
            kommer vi ned på en nivå som i dag skulle möjliggöra licensjakt
            och får i samma veva möjlighet att tunna ut koncentrationen av
            varg där den är som tätast.
          </p>
        </div>
        <div type="ipQuestion">
          <p xml:id="i-UDExodA5V3ep6QktrWjhHX">
            Med anledning av detta vill jag fråga statsrådet Jennie Nilsson:
            <list rend="unordered">
              <item>
                Hur ser statsrådet på att Naturvårdsverket inte följer riksdagsbeslutet
                om gränsen för gynnsam bevarandestatus utan i stället kör över
                det beslut som togs av våra folkvalda?
              </item>
              <item>
                Anser statsrådet att regeringen bör bemyndiga Naturvårdsverket
                att rätta sin bedömning av nivå för gynnsam bevarandestatus efter
                det riksdagsbeslut som togs 2013?
              </item>
              <item>
                Vad gör regeringen för att verkställa en effektivare viltvård
                som förvaltar vargen i stället för att indirekt utsätta den för
                illegal jakt?
              </item>
              <item>
                Hur ser statsrådet på möjligheten att stärka det lokala och regionala
                inflytandet i viltförvaltningsdelegationerna?
              </item>
            </list>
          </p>
        </div>
      </div>
    </body>
  </text>
</TEI>
