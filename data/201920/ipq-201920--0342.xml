<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0342">
  <teiHeader>
    <fileDesc>
      <titleStmt>
        <title>Interpellation 2019/20:342 av Jens Holm (V)</title>
        <author>Jens Holm (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:342 av Jens Holm (V) till Infrastrukturminister Tomas Eneroth (S) om Undervärdering av tåg- och bussresandets samhällsnytta</title>
          <idno type="rdwebb">H710342</idno>
          <ref type="dokument_url_text">http://data.riksdagen.se/dokument/H710342/text</ref>
          <ref type="dokument_url_html">http://data.riksdagen.se/dokument/H710342</ref>
          <ref type="dokumentstatus_url_xml">http://data.riksdagen.se/dokumentstatus/H710342</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-4nRGHSXzDFHtJ45NC5uhdh">
          <note>Interpellationen är besvarad</note>
        </correspAction>
        <correspAction type="sent" xml:id="i-9s7AQZB5ECycit5Yx4rwHe" corresp="i-HNw1w34Sd2tGfFnWtdrzZb">
          <date when="2020-02-14"/>
        </correspAction>
        <correspAction type="received" xml:id="i-22qvDEyJJhpoSiuGjMPLch" corresp="i-G8564CqEnhC5PBjZSwUxsE">
          <date when="2020-02-18"/>
        </correspAction>
        <correspAction type="answered" xml:id="i-7p3XYrrCmsRbqTzxnhU9J7">
          <date when="2020-03-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3xtmhYCZuxeSqMCSbJ1rjs">
            Interpellation 2019/20:342 Undervärdering av tåg- och bussresandets
            samhällsnytta av Jens Holm (V) till Infrastrukturminister Tomas
            Eneroth (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XiKm5tgs33KdG1ugVHTii2">
            Sedan 2012 värderar Trafikverket tidsvinster olika för olika
            trafikslag i sitt arbete med att räkna på samhällsekonomisk lönsamhet
            för olika infrastruktursatsningar. Det har resulterat i att en
            förlorad minut blir en större förlust för trafikanten om den reser
            med egen bil jämfört med en kollektiv resa med tåg eller buss.
            En besparad timme räknas med Trafikverkets metod till 116 kronor
            för en lång bilresa, medan tiden endast skattas till 78 respektive
            42 kronor med tåg eller buss. En förlorad timme är således mer
            än 30 procent mindre värd för tågresenären och mindre än hälften
            så mycket värd för den som har tagit bussen. Som grund anger Trafikverket
            att det är lättare för resenären att arbeta på tågresan samt att
            komforten är större. Så kan det förstås vara, men det blir orimligt
            om det kollektiva resandets fördelar i praktiken blir en nackdel
            i infrastrukturplaneringen. Om dessutom förutsättningarna är så
            goda för att arbeta under en kollektivresa borde det väl rimligen
            värderas som en nytta för samhället.
          </p>
          <p xml:id="i-PXz48vbCj7nfcPMsUcPTcP">
            Som jämförelse kan nämnas att i Danmark och Storbritannien ges
            alla transportslag samma värde, precis som i Sverige före 2012.
            I Frankrike värderas tågresor i en del fall dubbelt så högt som
            bilresor.
          </p>
          <p xml:id="i-DCQsNcPQHyivWhqXSusV4v">
            Dessa beräkningar är mycket viktiga eftersom de ligger till grund
            för politiska beslut om framtida investeringar i infrastruktur.
            Som exempel kan motorvägsprojektet Förbifart Stockholm nämnas.
            I de tidigare kalkylerna var motorvägsprojektet knappt samhällsekonomiskt
            lönsamt. Men efter att Trafikverket 2012 ändrat kalkylvärdena
            så att restidsvinster med bil skattas mycket högre än andra transportslag
            steg lönsamheten för motorvägsbygget. Bil gynnas således på bekostnad
            av kollektivt resande med Trafikverkets tidsvärdering.
          </p>
          <p xml:id="i-Sm4Z9GwBfhZnXcAuoMu1ee">
            Forskare och trafikplanerare har kritiserat Trafikverkets kalkylmodeller
            och menar att de drabbar kollektivtrafikanter och missgynnar investeringar
            i järnvägsinfrastruktur i transportplaneringen. Kritiken har framförts
            nu senast i en serie artiklar i Dagens Nyheter där Trafikverkets
            tidsvärderingsberäkningar har granskats.
          </p>
          <p xml:id="i-9yU2N7Nufv5ViEkRRbYYY4">
            Oavsett beräkningsmodell finns en stor brist i dagens sätt att
            försöka kvantifiera upplevda tidsvinster och förluster. Modellerna
            tar inte avstamp i centrala politiska målsättningar som borde
            vara relevanta för infrastrukturplaneringen, i synnerhet inte
            våra klimatmål men inte heller andra miljömål eller att uppnå
            minskad trängsel på våra vägar.
          </p>
          <p xml:id="i-7owpsb9X1Z6X5EtRke5pZ2">
            Hade politikerna strikt följt Trafikverkets prognoser hade viktiga
            järnvägsprojekt som Citybanan i Stockholm, Citytunneln i Malmö,
            Västlänken i Göteborg, Norrbotniabanan eller utbyggnaden av tunnelbanan
            i Stockholm över huvud taget inte blivit av. Det är tur att så
            inte är fallet. När järnvägsprojekt har avslutats har resandet
            ökat långt mycket mer än vad Trafikverket kalkylerat.
          </p>
        </div>
        <div type="ipQuestion">
          <p xml:id="i-Kw2VLwwXd7j8rkLhZ1vzcP">
            Med anledning av detta vill jag fråga infrastrukturminister Tomas
            Eneroth:
            <list rend="unordered">
              <item>
                Avser ministern att vidta åtgärder så att Trafikverkets tidsvärderingskalkyler
                inte missgynnar tåg- och kollektivtrafik?
              </item>
              <item>
                Vilka åtgärder avser ministern att vidta för att Trafikverket
                ska börja göra beräkningar som har klimat- och miljömålen som
                utgångspunkt och ram?
              </item>
            </list>
          </p>
        </div>
      </div>
    </body>
  </text>
</TEI>
