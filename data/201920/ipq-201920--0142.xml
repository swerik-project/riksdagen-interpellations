<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0142">
  <teiHeader>
    <fileDesc>
      <titleStmt>
        <title>Interpellation 2019/20:142 av Håkan Svenneling (V)</title>
        <author>Håkan Svenneling (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:142 av Håkan Svenneling (V) till Utrikesminister Ann Linde (S) om Sveriges engagemang för Latinamerika</title>
          <idno type="rdwebb">H710142</idno>
          <ref type="dokument_url_text">http://data.riksdagen.se/dokument/H710142/text</ref>
          <ref type="dokument_url_html">http://data.riksdagen.se/dokument/H710142</ref>
          <ref type="dokumentstatus_url_xml">http://data.riksdagen.se/dokumentstatus/H710142</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HG8uLqLT7SnwSx5YRobkVr</idno>
            <persName>Håkan Svenneling</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Mf8dZYxPu7ZAxUxBcdjqP3">
          <note>Interpellationen är besvarad</note>
        </correspAction>
        <correspAction type="sent" xml:id="i-HAjijYFr7i4KgvEBFJHcFL" corresp="i-HG8uLqLT7SnwSx5YRobkVr">
          <date when="2019-11-15"/>
        </correspAction>
        <correspAction type="received" xml:id="i-MC5Z3aLSLQUP7J7jFLRWh1" corresp="i-HYbURAzNUTvqh65pcPmmZx">
          <date when="2019-11-19"/>
        </correspAction>
        <correspAction type="answered" xml:id="i-BQBZgVwrjd3YByBhrUo7oA">
          <date when="2019-11-29"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-U539TPqDq37nhPw6WZorv1">
            Interpellation 2019/20:142 Sveriges engagemang för Latinamerika
            av Håkan Svenneling (V) till Utrikesminister Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JpWyGXJoYX7vZrZScL5n69">
            Runt om i Latinamerika protesterar människor mot orättvisor och
            ojämlikhet. Många av protesterna tar sin utgångspunkt i en brutal
            ojämlikhet mellan fattiga och rika som oftast har sin utgångspunkt
            i kontinentens koloniala och imperialistiska historia. Latinamerika
            är en kontinent med stora naturtillgångar men där fördelningen
            av resurserna sällan kommer de fattigaste, som ofta utgörs av
            ursprungsbefolkningsgrupper, till del.
          </p>
          <p xml:id="i-Rs8mJd9uyguqeskBQLG7xh">
            I Chile äger den rikaste procenten av befolkningen över 26 procent
            av tillgångarna i landet, den fattigaste halvan omkring 2 procent.
            En stor del av chilenarna har svårt att klara sig ekonomiskt.
            Minimilönen, motsvarande 423 US-dollar, räcker inte för att betala
            för nödvändigheter som boende, utbildning, sjukvård, vatten, el
            och kollektivtrafik. Hälften av landets löntagare har en lön motsvarande
            562 US-dollar eller lägre. Under hösten 2019 har landet skakats
            av omfattande protester mot ojämlikheten. Protesterna har mötts
            med brutalt våld från militären som väcker obehagliga minnen från
            Pinochets diktatur.
          </p>
          <p xml:id="i-4FDesRVt5Y5wQkDVtYjztJ">
            I Bolivia genomförs en statskupp där polis och militär aktivt
            deltagit i avsättande av Evo Morales som Bolivias president.
          </p>
          <p xml:id="i-Y8fghVZLFJB2uVej1Jpbtq">
            Under Morales tid vid makten har Bolivias ekonomi haft en mycket
            positiv utveckling. Fattigdomen och arbetslösheten har halverats,
            och analfabetismen har näst intill utrotats. En ny medelklass
            har växt fram, och ursprungsbefolkningen, som utgör omkring två
            tredjedelar av befolkningen, har inkluderats i samhället. Den
            nya konstitution som antagits har bland annat stärkt kvinnors
            representation i politiken. Kvinnor utgör nu 53,1 procent av ledamöterna
            i underhuset och 47,2 procent av ledamöterna i senaten.
          </p>
          <p xml:id="i-BUkCCWAy55CzCkuhPTLPzq">
            Konflikten i landet har pågått länge och följer både geografiska,
            ekonomiska, etniska och ideologiska linjer. Det är uppenbart att
            landets höger provoceras av den politik som Evo Morales fört –
            en politik som stärkt den fattiga ursprungsbefolkningen på de
            tidigare eliternas bekostnad – och gör allt för att stoppa honom.
            Morales har också fått berättigad kritik för att han urholkat
            maktdelningen i landet och suttit kvar på presidentposten trots
            att han saknade konstitutionellt och folkligt stöd för det. Korruption
            är fortsatt ett stort problem i landet. Det kan dock aldrig rättfärdiga
            det våld vi har sett eller att militären avsätter en president
            i en statskupp.
          </p>
          <p xml:id="i-UKQKkgc1Wa93raakV4h9e7">
            I Colombia går fredsprocessen mycket trögt. Omvärldens engagemang
            verkar ha försvunnit efter att fredsavtalet var undertecknat och
            fredspriset utdelat. Den colombianska regeringen genomför inte
            fredsavtalet i den takt som utlovats, vilket gör att ojämlikheten
            består, att nödvändiga jordreformer inte kommer till stånd och
            att tidigare gerillamedlemmar får svårt att ställa om till ett
            vanligt liv.
          </p>
          <p xml:id="i-C5EsNeGe6UpwMJMj21AYVb">
            I Brasilien är de politiska konflikterna djupa och hårda. President
            Bolsonaro hetsar mot sina politiska motståndare, och en del politiker
            och aktivister har tvingats att lämna landet efter omfattande
            hot.
          </p>
          <p xml:id="i-Do49vBgPf82seCFw7SxrUU">
            Den 3 oktober utbröt omfattande protester i Ecuador. Protesterna
            riktar sig mot regeringens beslut att höja bränslepriserna och
            genomföra ett åtstramningspaket med liberala reformer efter en
            överenskommelse med Internationella valutafonden (IMF).
          </p>
          <p xml:id="i-6jQsNrKnoVyh7o59TS4XzK">
            Tio dagar senare enades regeringen och protestledaren Jaime Vargas
            om en lösning som bland annat innebär att bränslesubventionerna
            återinförs och att protesterna upphör.
          </p>
          <p xml:id="i-6yFH4Mf3vTcyfE6ng4WrcW">
            Under de knappa två veckor som protesterna pågick dödades sju
            personer, över 1 300 skadades och närmare 1 200 greps. De ekonomiska
            förlusterna beräknas till 1,5 miljarder dollar. Bland de gripna
            finns 14 politiker, framför allt kvinnor som representerar vänstern
            i landet. Mycket pekar på att anklagelserna är politiskt motiverade.
            Ytterligare sju politiker har sökt sin tillflykt till den mexikanska
            ambassaden, där några av dem också har ansökt om asyl.
          </p>
          <p xml:id="i-5bpza5ZY2C7MedekQ1xFJJ">
            Venezuela befinner sig fortsatt i kris. Samtalen som skett på
            Barbados under norsk medling har övergetts av både Maduro och
            Guaidó. Sanktionerna från EU och USA har uppenbarligen inte fått
            önskad effekt. I Venezuela har dock konstruktiva samtal förts
            mellan de delar av oppositionen som inte representeras av Guaidó
            och Maduro. Viss enighet kring tidtabell för nya val har uppnåtts,
            även om det är långt kvar till en konstruktiv lösning på konflikten.
          </p>
          <p xml:id="i-NqpVVTVK8VWk1tkuTThWb9">
            Under den borgerliga regeringen 2006–2014 nedprioriterades relationerna
            till Latinamerika och Sveriges roll på kontinenten genom att svartmåla
            vissa länder och försöka sälja JAS-plan till andra. De omfattande
            brotten mot de mänskliga rättigheterna i Colombia, Honduras och
            Mexiko ignorerades i stort, vilket förstärkte bilden av en regering
            som har dubbla måttstockar för mänskliga rättigheter.
          </p>
          <p xml:id="i-EzKG8TFLAzsiveBuqJQwYx">
            Regeringsskiftet 2014 har inte inneburit den förändring av relationerna
            med kontinenten som många hoppades på, även om den rödgröna regeringens
            politik under Margot Wallström utgjorde ett steg i rätt riktning.
            Den senaste tidens dramatiska utveckling i flera latinamerikanska
            länder har dock passerat utan några större reaktioner från Sveriges
            utrikesminister.
          </p>
          <p xml:id="i-BZVDiwAw6N7RCm2JPdeSdB">
            Vänsterpartiet är övertygat om att Sverige kan spela en positiv
            roll i Latinamerika. Vi vill bygga vidare på de starka band som
            finns mellan Sverige och Latinamerika – band som har byggts upp
            av människor med latinamerikansk bakgrund som nu lever i Sverige,
            de starka svenska solidaritetsrörelserna med Latinamerika och
            Sveriges utvecklingssamarbete på kontinenten.
          </p>
        </div>
        <div type="ipQuestion">
          <p xml:id="i-21LpExnF3zeTFq9RywX7HH">
            Mot denna bakgrund vill jag fråga utrikesminister Ann Linde:
            <list rend="unordered">
              <item>
                Avser ministern att verka för att Sveriges engagemang för Latinamerika
                ska öka?
              </item>
              <item>
                Vad avser ministern att göra för att minska ojämlikheten i Latinamerika?
              </item>
              <item>
                Hur avser regeringen att genomföra sin demokratioffensiv i Latinamerika
                för att stärka civilsamhället och demokratin?
              </item>
            </list>
          </p>
        </div>
      </div>
    </body>
  </text>
</TEI>
