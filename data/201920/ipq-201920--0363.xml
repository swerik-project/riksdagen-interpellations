<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0363">
  <teiHeader>
    <fileDesc>
      <titleStmt>
        <title>Interpellation 2019/20:363 av Jan Ericson (M)</title>
        <author>Jan Ericson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:363 av Jan Ericson (M) till Statsrådet Lena Micko (S) om Konsumentverkets agerande gällande regler vid tobaksförsäljning</title>
          <idno type="rdwebb">H710363</idno>
          <ref type="dokument_url_text">http://data.riksdagen.se/dokument/H710363/text</ref>
          <ref type="dokument_url_html">http://data.riksdagen.se/dokument/H710363</ref>
          <ref type="dokumentstatus_url_xml">http://data.riksdagen.se/dokumentstatus/H710363</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H5adqkd1GxXFzroXZN7LCf</idno>
            <persName>Statsrådet Lena Micko</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Ldb2oqPG98BReLEGLTqU4A</idno>
            <persName>Jan Ericson</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-WEvBtK78pXEMjJkBhDeczz">
          <note>Interpellationen är återtagen</note>
        </correspAction>
        <correspAction type="sent" xml:id="i-PCyQPFrX9E4VqR1Hym7QMz" corresp="i-Ldb2oqPG98BReLEGLTqU4A">
          <date when="2020-02-26"/>
        </correspAction>
        <correspAction type="received" xml:id="i-LvCHLCMvnu9XpHsfeNgH3R" corresp="i-H5adqkd1GxXFzroXZN7LCf">
          <date when="2020-03-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-REqJwot6eGjbffgmD44dcP">
            Interpellation 2019/20:363 Konsumentverkets agerande gällande
            regler vid tobaksförsäljning av Jan Ericson (M) till Statsrådet
            Lena Micko (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2YXKWkGFxxKpLKU9xtEBTV">
            I december 2018 röstade riksdagen igenom en ny lagstiftning om
            tobaksprodukter. Riksdagen antog dock inte regeringens förslag
            till ny tobakslag i dess helhet utan ändrade regeringsförslaget
            genom att besluta att marknadsföringsreglerna i den äldre tobakslagen
            tillfälligt skulle överföras oförändrade till den nya tobakslagen.
            Riksdagen gav samtidigt regeringen i uppdrag att senast den 19
            mars 2019 återkomma med ett nytt lagförslag om marknadsföring
            av tobaksvaror på internet. Ett tungt vägande skäl till riksdagens
            beslut var att regeringens förslag ansågs innebära att handel
            på internet med tobaksvaror skulle försvåras och att de föreslagna
            reglerna i praktiken skulle innebära en diskriminering av webbutiker
            i förhållande till fysiska försäljningsställen.
          </p>
          <p xml:id="i-FVQtmavXfCejxUrUWJcGd6">
            Efter att den nya tobakslagen trädde i kraft har Konsumentverket
            i flera avseenden agerat på ett sätt som i praktiken tydligt är
            ägnat att genomdriva marknadsföringsregler som motsvarar det regeringsförslag
            som riksdagen underkände. Konsumentverket tog bland annat fram
            ett förslag till allmänna råd som i allt väsentligt speglade det
            underkända förslaget vad gäller marknadsföring av tobaksprodukter
            online. Efter samstämmig kritik från remissinstanserna återkallade
            Konsumentverket förslaget till allmänna råd, för att senare ge
            ut nya allmänna råd där Konsumentverket ger uttryck för uppfattningen
            att kommersiella meddelanden inte ska vara tillåtna i webbutiker
            – trots att kommersiella meddelanden tillåts i fysiska butiker.
            Därutöver har Konsumentverket även i andra sammanhang gett uttryck
            för och agerat för att driva igenom en tolkning av regelverket
            som motsvarar de marknadsföringsregler som riksdagen redan 2018
            underkände.
          </p>
          <p xml:id="i-9vv8ci9zZqBAqsyBzMiC2K">
            Det skapar en osäkerhet för marknadsaktörerna när Konsumentverket
            försöker driva igenom en tolkning av tobakslagen som inte överensstämmer
            med riksdagens beslut om att webbhandeln inte ska diskrimineras
            jämfört med fysiska butiker. Därtill innebär riksdagens beslut
            att det ankommer på regeringen att hantera frågan om tillåten
            marknadsföring av tobaksvaror på internet. Den tillfälliga lagstiftningen
            om marknadsföring av tobaksprodukter är just tillfällig i avvaktan
            på utfallet av den utredning som regeringen har tillsatt för att
            se över reglerna om marknadsföring av tobaksprodukter.
          </p>
          <p xml:id="i-WjJsRvGihhJeg4Wgva37f2">
            Det aktuella exemplet är ännu ett i raden där statliga myndigheter
            ägnar sig åt opinionsbildning och ibland ren myndighetsaktivism.
            Vi har sett alltför många exempel på detta på senare år.
          </p>
          <p xml:id="i-T2KQh7DDb8TBUBx7uNH7d6">
            Mot denna bakgrund vill jag ställa följande frågor till statsrådet
            Lena Micko:
          </p>
          <p xml:id="i-YWptVyTTD7QMd9ci9vQk7W">
            1. Avser statsrådet att ta initiativ till att säkerställa att
            Konsumentverkets råd överensstämmer med gällande lagar?
          </p>
          <p xml:id="i-JSWUaJZEjgLwNH6NHtA8CL">
            2. Hur ser statsrådet rent allmänt på om statliga myndigheter
            ägnar sig åt opinionsbildning?
          </p>
        </div>
      </div>
    </body>
  </text>
</TEI>
