<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0180">
  <teiHeader>
    <fileDesc>
      <titleStmt>
        <title>Interpellation 2019/20:180 av Jonas Andersson i Skellefteå (SD)</title>
        <author>Jonas Andersson i Skellefteå (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:180 av Jonas Andersson i Skellefteå (SD) till Justitie- och migrationsminister Morgan Johansson (S) om Kryphål för att få permanent uppehållstillstånd</title>
          <idno type="rdwebb">H710180</idno>
          <ref type="dokument_url_text">http://data.riksdagen.se/dokument/H710180/text</ref>
          <ref type="dokument_url_html">http://data.riksdagen.se/dokument/H710180</ref>
          <ref type="dokumentstatus_url_xml">http://data.riksdagen.se/dokumentstatus/H710180</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-7H4PDcMCMUzP6iinK28TBh</idno>
            <persName>Jonas Andersson i Skellefteå</persName>
            <state ref="Q504069" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-RQ8wah3BU74k9h533rytT6">
          <note>Interpellationen är besvarad</note>
        </correspAction>
        <correspAction type="sent" xml:id="i-XHhEK1NwcY2r98TGCjeNx8" corresp="i-7H4PDcMCMUzP6iinK28TBh">
          <date when="2019-11-29"/>
        </correspAction>
        <correspAction type="received" xml:id="i-M5xdd6ZdReszKses6czds3" corresp="i-UPW2cbGnTUbMZaKTrot5Bh">
          <date when="2019-12-02"/>
        </correspAction>
        <correspAction type="answered" xml:id="i-XuPEFYqeDbf4Qwzue2vKeo" corresp="i-UPW2cbGnTUbMZaKTrot5Bh">
          <date when="2019-12-19"/>
        </correspAction>
        <correspContext corresp="i-XuPEFYqeDbf4Qwzue2vKeo">
          <ref type="record" target="prot-201920--055">Protokoll 2019/20:55 Torsdagen den 19 december</ref>
          <ref type="recordSection" target="unsetDivId">Svar på interpellation 2019/20:180 om kryphål för att få permanent uppehållstillstånd</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KhiSazkg6p77hs3cw1YJJi">
            Interpellation 2019/20:180 Kryphål för att få permanent uppehållstillstånd
            av Jonas Andersson i Skellefteå (SD) till Justitie- och migrationsminister
            Morgan Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4RXLxQq744JVWBEVH7zJ1m">
            Den tillfälliga lagen från 2015 hade som huvuduppgift att hantera
            den migrationskris som åratal av oansvarig politik föranlett.
            En av grundbultarna i lagen är att skyddsbehövande i regel ska
            beviljas tillfälligt uppehållstillstånd, till skillnad från tidigare
            då de regelmässigt beviljades permanent uppehållstillstånd. Regeringens
            motiv var uttryckligen att de permanenta uppehållstillstånden
            var en viktig faktor bakom att så många asylsökande kom till just
            Sverige. Permanent uppehållstillstånd skulle i princip enbart
            komma i fråga för skyddsbehövande som kommit i arbete och ordnat
            egen försörjning.
          </p>
          <p xml:id="i-Q95UapkMPxTJxv58vZnfRM">
            Den tillfälliga lagen har sedan dess förlängts, och tillfälliga
            uppehållstillstånd är alltjämt regel. Nu har dock en brist i den
            ursprungliga lagtexten kommit att bli ett kryphål till permanent
            uppehållstillstånd. I enlighet med EU-direktiv kan nämligen en
            tredjelandsmedborgare som varit bosatt i ett EU-land i fem år
            erhålla ställning som varaktigt bosatt. När detta infördes i svensk
            lag 2006 valde den dåvarande socialdemokratiska regeringen att
            förena denna ställning med permanent uppehållstillstånd. År 2014
            utökade den borgerliga regeringen den grupp som kunde erhålla
            status som varaktigt bosatta så att den även innefattade skyddsbehövande
            av olika slag. Detta hade i sig inte varit ett problem om inte
            den socialdemokratiska regeringen 2016 hade valt att avskaffa
            kravet på permanent uppehållstillstånd för att kunna erhålla ställning
            som varaktigt bosatt.
          </p>
          <p xml:id="i-NRvxzA5adG72r6oV6LRGmh">
            Resultatet av alla dessa reformer innebär i dagsläget att en
            skyddsbehövande som vistats i Sverige i fem år med tillfälligt
            uppehållstillstånd kan beviljas permanent uppehållstillstånd trots
            att försörjningskraven som uppställs i den tillfälliga lagen inte
            uppfyllts.
          </p>
          <p xml:id="i-QHcyex1PRyx6SmmsCmU62N">
            Det finns förvisso ett försörjningskrav även för att erhålla
            ställning som varaktigt bosatt. Till skillnad från de krav som
            ställs i den tillfälliga lagen för att beviljas permanent uppehållstillstånd
            är försörjningskraven för ställning som varaktigt bosatt dels
            mycket lägre, dels väldigt brett definierade. Av Migrationsverkets
            rättsliga ställningstaganden framgår rent av att den sökande själv
            inte behöver ha inkomsterna utan att någon annan person i stället
            kan stå för detta.
          </p>
          <p xml:id="i-B8yLmppkuZDnSxW1LL8GVX">
            Att regeringen var medveten om denna verklighet under den hårt
            kritiserade beredningen av den tillfälliga lagen är ostridigt.
            Vidare var den tillfälliga lagen redan ett faktum när regeringen
            valde att lätta på kraven för att få ställning som varaktigt bosatt.
            Sedan dess har frågan om status som varaktigt bosatt tagits upp
            vid ett flertal tillfällen. När den tillfälliga lagen skulle förlängas
            nu i somras skrev Migrationsverket i sitt remissvar uttryckligen
            att detta skulle bli ett problem. Verket räknade med att upp till
            36 000 personer med tillfälligt uppehållstillstånd skulle kunna
            uppfylla vistelsekravet på fem år under perioden 2019–2021. Det
            kan alltså röra sig om 36 000 fler permanenta uppehållstillstånd
            än vad den tillfälliga lagen avsåg.
          </p>
          <p xml:id="i-QepkKhReYXZpRDMQ6eW9ne">
            Särskilt bekymmersam är frågan om hur bestämmelserna om status
            som varaktigt bosatt förhåller sig till den så kallade gymnasielagen.
            Att flera tusen vuxna utlänningar som saknar skyddsskäl fått en
            särskild skräddarsydd, om än djupt bristfällig, uppehållstillståndsgrund
            är illa nog. Om de sedan skulle komma att erhålla permanent uppehållstillstånd
            genom ett kryphål vore det än mer stötande. Vid besök av Migrationsverkets
            generaldirektör och ställföreträdande rättschef till socialförsäkringsutskottet
            den 28 november kunde dessa inte svara på frågor om detta. Rättsläget
            är uppenbarligen oklart.
          </p>
        </div>
        <div type="ipQuestion">
          <p xml:id="i-CSwsc8GN8oKmMDEH4JR5qY">
            Mot bakgrund av detta vill jag fråga justitie- och migrationsminister
            Morgan Johansson:
            <list rend="unordered">
              <item>
                Avser regeringen att täppa till kryphålet som innebär att upp
                till 36 000 personer med tillfälligt uppehållstillstånd kan beviljas
                ställning som varaktigt bosatta i Sverige?
              </item>
              <item>
                Kommer även utlänningar som berörs av den så kallade gymnasielagen
                att omfattas av möjligheten att ansöka om ställning som varaktigt
                bosatt i Sverige och därigenom få permanent uppehållstillstånd?
              </item>
            </list>
          </p>
        </div>
      </div>
    </body>
  </text>
</TEI>
