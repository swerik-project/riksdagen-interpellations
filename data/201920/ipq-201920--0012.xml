<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0012">
  <teiHeader>
    <fileDesc>
      <titleStmt>
        <title>Interpellation 2019/20:12 av Amineh Kakabaveh (-)</title>
        <author>Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:12 av Amineh Kakabaveh (-) till Utbildningsminister Anna Ekström (S) om Förebyggande av hedersförtryck i skolan och bortförande av barn</title>
          <idno type="rdwebb">H71012</idno>
          <ref type="dokument_url_text">http://data.riksdagen.se/dokument/H71012/text</ref>
          <ref type="dokument_url_html">http://data.riksdagen.se/dokument/H71012</ref>
          <ref type="dokumentstatus_url_xml">http://data.riksdagen.se/dokumentstatus/H71012</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9AVauGWoNZ6utf3kmZanbm</idno>
            <persName>Utbildningsminister Anna Ekström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-XeGo8DpHeaLYYSYwoieRYx">
          <note>Interpellationen är besvarad</note>
        </correspAction>
        <correspAction type="sent" xml:id="i-TuE9mMBzi5fxGGCYBJmepK" corresp="i-548HUVvKe8n48M3pQmFeUC">
          <date when="2019-09-23"/>
        </correspAction>
        <correspAction type="received" xml:id="i-AvpZ9Eskjm7L6uxAMR8aTv" corresp="i-9AVauGWoNZ6utf3kmZanbm">
          <date when="2019-09-26"/>
        </correspAction>
        <correspAction type="answered" xml:id="i-3vqrmQUUNeQc35CkqUuGC3">
          <date when="2019-10-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UZ94nVVhDBgFR3o1GRoNfL">
            Interpellation 2019/20:12 Förebyggande av hedersförtryck i skolan
            och bortförande av barn av Amineh Kakabaveh (-) till Utbildningsminister
            Anna Ekström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-S5PwzQCogKvZmzrEYoc3Xm">
            Det är höst. Sommarlovet är slut. Skolorna börjar. Det är roligt
            att träffa gamla skolkamrater. Men några kompisar som man brukar
            återse vid terminens början efter sommaren kommer inte. De saknas.
          </p>
          <p xml:id="i-7FgB4uvmVrHuySXnETnmQc">
            I Norrköpings kommun saknas i dag 24 barn från förskoleklass
            till årskurs 8. Kommunen misstänker att det i flera fall kan handla
            om att barn förts bort från Sverige under sommarlovet. I Mjölby
            kommun saknas fem gymnasielever. Trots att tre veckor av höstterminen
            har gått har skolan inte gjort någon orosanmälan till socialtjänsten.
            Och man ska tydligen vänta ännu längre innan man gör någon sådan.
            Man ska vänta tills man får kontakt med eleven eller vårdnadshavaren,
            enligt kommunens utbildningschef.
          </p>
          <p xml:id="i-RxECon35W6nydG2BNK9x9t">
            Här handlar det om två kommuner i landet – en av de större och
            en något mindre. Men vi har många kommuner i landet, och flera
            av dem är betydligt större än Norrköping. Skulle exemplen från
            Norrköping och Mjölby vara representativa för hela landet skulle
            det betyda att förmodligen flera hundra barn årligen inte kommer
            till skolan på hösten utan försvinner – oklart vart, med stor
            sannolikt utomlands. I förlängningen av försvinnandena är det
            inte svårt att föreställa sig tvångs- eller barnäktenskap, så
            kallade uppfostringsresor eller rekrytering till olika extremistiska
            religiösa grupper.
          </p>
          <p xml:id="i-XTYJWn7KtqJqkkeH67XT3L">
            Förra året och året före var det likadant. I många kommuners
            skolor fanns flera tomma stolar.
          </p>
          <p xml:id="i-TnPtm3rQKdekwacokuJDpX">
            Kommunernas hantering av hedersutsatta barn och av barnens försvinnande
            varierar naturligtvis, men den senfärdighet som kommer till uttryck
            i Mjölbyfallet är oroande. Mjölby är sannolikt inte ensamt i detta
            avseende. En sådan senfärdighet är inte acceptabel.
          </p>
          <p xml:id="i-C1fC49mc2ENZgj5EvEeJjH">
            Den här frågan kan inte behandlas som en fråga för enbart kommunerna.
            Skyddet av de barn som lever i Sverige är också en nationell angelägenhet
            för statsmakten och ytterst en fråga om barns mänskliga rättigheter.
            En stor del av dessa försvinnanden är ofta en följd av den så
            kallade hederskulturen.
          </p>
          <p xml:id="i-Jo5CFDrX22xKuugrxVm4Uv">
            Det förhåller sig också så att de sociala myndigheterna inte
            sällan uppvisar en viss långsamhet när det gäller att ingripa
            efter att orosanmälningar inlämnas från skolorna. Det gäller särskilt
            pojkar. Hederskulturens normer omfattar emellertid inte bara flickor.
            Pojkarna omfattas också av den. Själv har jag stött på ett sådant
            fall nyligen. Det krävdes 16 orosanmälningar från skolan innan
            socialtjänsten ingrep.
          </p>
          <p xml:id="i-UzzxEv33zyVGidTLx18bMV">
            Att skolpersonal har kunskap om hedersförtryck är avgörande.
          </p>
        </div>
        <div type="ipQuestion">
          <p xml:id="i-7QGcwELJ5kwhrALQtRBR9U">
            Jag vill med anledning av ovanstående fråga utbildningsminister
            Anna Ekström:
            <list rend="unordered">
              <item>
                Vad avser ministern att göra för att förmå landets lärarkår och
                skolmyndigheter att öka kunskaper och kompetensutveckling i vaksamhet
                inom skolväsendet så att risken för att barns bortförande och
                försvinnande kan förhindras?
              </item>
              <item>
                Vad avser ministern att göra för att säkerställa att barn och
                ungdomar får vara trygga och säkra inför skolloven och att inte
                en del får försvinna i hederskulturens spår?
              </item>
              <item>
                Vad avser ministern att göra för att förmå skola och sociala
                myndigheter att samarbeta effektivare när det gäller hanteringen
                av hederskulturens offer när det gäller minderåriga innan barnen
                förs ut ur landet?
              </item>
              <item>
                Avser ministern och regeringen att integrera kunskap om hedersförtryck
                i lärarhögskolans undervisning så att alla lärare och skolpersonal
                blir bekanta med problematiken så att de kan identifiera och förebygga
                förtrycket?
              </item>
            </list>
          </p>
        </div>
      </div>
    </body>
  </text>
</TEI>
