<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0436">
  <teiHeader>
    <fileDesc>
      <titleStmt>
        <title>Interpellation 2019/20:436 av Thomas Morell (SD)</title>
        <author>Thomas Morell (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:436 av Thomas Morell (SD) till Infrastrukturminister Tomas Eneroth (S) om En rättssäker bedömning av yrkesförares högre behörigheter</title>
          <idno type="rdwebb">H710436</idno>
          <ref type="dokument_url_text">http://data.riksdagen.se/dokument/H710436/text</ref>
          <ref type="dokument_url_html">http://data.riksdagen.se/dokument/H710436</ref>
          <ref type="dokumentstatus_url_xml">http://data.riksdagen.se/dokumentstatus/H710436</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-G9Ze2ayHon2kkwVgXWott8</idno>
            <persName>Thomas Morell</persName>
            <state ref="Q504069" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-PitMqFwUbB1EjbaK5y26HP">
          <note>Interpellationen är besvarad</note>
        </correspAction>
        <correspAction type="sent" xml:id="i-67RatU7B2b1wEzSphbeRLj" corresp="i-G9Ze2ayHon2kkwVgXWott8">
          <date when="2020-07-07"/>
        </correspAction>
        <correspAction type="answered" xml:id="i-X85dD6wFzMepJMdPsxrnE1">
          <date when="2020-08-20"/>
        </correspAction>
        <correspAction type="received" xml:id="i-M3TZi6y7kDxYjLXvUugdRP" corresp="i-G8564CqEnhC5PBjZSwUxsE">
          <date when="2020-08-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BGYpp4aN2kNTWaaEamDyJM">
            Interpellation 2019/20:436 En rättssäker bedömning av yrkesförares
            högre behörigheter av Thomas Morell (SD) till Infrastrukturminister
            Tomas Eneroth (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-77MqyzpNf7ckBUMiLntF3j">
            Under det senaste året har vi kunnat läsa flera artiklar om yrkesförare
            som mist sina tyngre behörigheter på grund av att Transportstyrelsen
            ändrat sin tillämpning av de medicinska kraven för dessa behörigheter.
          </p>
          <p xml:id="i-V585jf7qiB4Nj81CRVhkyo">
            De förare som drabbats av den nya och striktare hållningen har
            innehaft sina tyngre behörigheter under lång tid. Flera av dem
            har en lång yrkeskarriär som förare av tunga fordon med mer än
            20 års erfarenhet bakom ratten och i vissa fall mer än 40 års
            innehav av tyngre behörigheter. Ofta är karriären dessutom prickfri,
            men likväl anses dessa förare vara olämpliga som förare av tunga
            fordon, och Transportstyrelsens syn på dessa förares duglighet
            ändrades bokstavligen över en natt.
          </p>
          <p xml:id="i-HEsbwxB555w7bxyraZTa2N">
            Med mer än 20 års prickfritt yrkesliv bakom ratten har man mer
            än väl visat att man uppfyller alla krav som kan ställas på en
            ansvarsfull förare. Att argumentera om fara för trafiksäkerheten
            faller platt till marken när en enda av dessa förare kan ha mer
            än 240 000 prickfria mil bakom ratten. En vanlig privatbilist
            kanske kör en tredjedel av denna sträcka under hela sin livstid.
          </p>
          <p xml:id="i-ThvQdE5A1xmyuxg94ZddjG">
            Det har inte skett någon förändring ur medicinsk synpunkt hos
            de förare som nu förlorat sina behörigheter, utan det är en skärpt
            tillämpning av lagstiftningen som lett till den hårdare tillämpningen.
            De drabbade förarna är fortfarande lika dugliga yrkesmän som tidigare,
            men de straffas av en fyrkantig hållning till regelverket.
          </p>
          <p xml:id="i-SeMhyht8hTtftE5yjpJLix">
            Den här frågan har varit föremål för tidigare interpellationsdebatter,
            och sedan Sverigedemokraternas EU-parlamentariker Peter Lundgren
            ställt en fråga till kommissionen (P-001605/2020) är det än mer
            aktuellt att lyfta Transportstyrelsens fyrkantiga hållning i den
            här frågan. Den viktigaste delen i svaret på Peter Lundgrens fråga
            är enligt följande: I punkt 12.12 föreskrivs också att nationella
            myndigheter kan ge förare med förutsättningar för en god prognos
            tillstånd att föra motorfordon tidigare.
          </p>
          <p xml:id="i-7zLBNP3mNXAGtashkBkRWd">
            Frågan om att utnyttja denna möjlighet överlåts dock på de nationella
            myndigheterna och deras medicinska experter.
          </p>
          <p xml:id="i-M7niMsqjopo9VrhsmwfZsv">
            Enligt kommissionen äger varje medlemsstat rätt att göra avsteg,
            men Transportstyrelsen väljer att avstå. Konsekvensen blir att
            en stor grupp yrkesförare nekas att utföra sitt arbete, ett arbete
            de skött klanderfritt i så många år. De går på regelbunden medicinsk
            kontroll och de äter medicin i förebyggande syfte, något de gjort
            sedan barn eller ungdomsåren. De läkare som har hand om dessa
            patienter säger att de har en lägre risk att utveckla ett medvetandestörande
            tillstånd än de som betraktas som friska. Läkare med specialistområde
            neurologiska sjukdomar torde vara bättre rustade att bedöma huruvida
            en patient utgör en trafiksäkerhetsrisk än en tjänsteman på Transportstyrelsen.
          </p>
          <p xml:id="i-YZgLck6eBc7mSgZG3pvvTY">
            Klandra den som klandras bör. I de fall där yrkesförare fråntagits
            sina högre behörigheter är det Transportstyrelsen som gjort en
            allt för snävtolkning av lagstiftningen. I praktiken har Transportstyrelsen
            gett duktiga yrkesmän ett yrkesförbud trots att det bevisligen
            saknats grund för att misstro dessa människors förmåga att framföra
            ett tungt fordon.
          </p>
          <p xml:id="i-Atn9P5MSTdZwdGrxvb5YKP">
            Lyssnar man på förarnas specialistläkare får man en annan bild
            av förarnas sjukdomsbild, och det är sannolikt därför EU-kommissionen
            öppnar för vidare undantag gällande ”gamla” förare. Att man tillämpar
            de striktare bestämmelserna när det gäller nya ansökningar om
            tyngre behörigheter är i sin ordning, men att ge erfarna och bevisligen
            dugliga förare yrkesförbud är inte acceptabelt.
          </p>
          <p xml:id="i-6i2vjWMf6VcXbdFcgdQYdG">
            Med EU-kommissionens svar på Peter Lundgrens fråga som grund
            kan man konstatera att Transportstyrelsen inte hanterar EU-lagstiftningen
            utifrån dess lydelse.
          </p>
        </div>
        <div type="ipQuestion">
          <p xml:id="i-4YwpkT8nctQoT3NYGvAee6">
            Med anledning av detta vill jag fråga infrastrukturminister Tomas
            Eneroth:
            <list rend="unordered">
              <item>
                Vilka åtgärder avser ministern att vidta för att säkerställa
                att yrkesförare får en rättssäker bedömning av deras högre körkortsbehörigheter?
              </item>
              <item>
                Avser ministern att aktivt bidra till att EU-kommissionens undantag
                tillämpas av Transportstyrelsen?
              </item>
            </list>
          </p>
        </div>
      </div>
    </body>
  </text>
</TEI>
