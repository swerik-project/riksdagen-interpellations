<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0410">
  <teiHeader>
    <fileDesc>
      <titleStmt>
        <title>Interpellation 2019/20:410 av Tobias Andersson (SD)</title>
        <author>Tobias Andersson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:410 av Tobias Andersson (SD) till Justitie- och migrationsminister Morgan Johansson (S) om Ungdomsrån och förakt mot svenskar</title>
          <idno type="rdwebb">H710410</idno>
          <ref type="dokument_url_text">http://data.riksdagen.se/dokument/H710410/text</ref>
          <ref type="dokument_url_html">http://data.riksdagen.se/dokument/H710410</ref>
          <ref type="dokumentstatus_url_xml">http://data.riksdagen.se/dokumentstatus/H710410</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <persName>Tobias Andersson</persName>
            <state ref="Q504069" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-AsJqBFWyAgc9BVkJyfK6H4">
          <note>Interpellationen är besvarad</note>
        </correspAction>
        <correspAction type="sent" xml:id="i-VS4UvjntPN6d7DVcUhJVRG" corresp="i-PtgVSQS6zzFSG7jQDufZYA">
          <date when="2020-05-28"/>
        </correspAction>
        <correspAction type="received" xml:id="i-Fa47CMQ7DT9LErfGYGS6y9" corresp="i-UPW2cbGnTUbMZaKTrot5Bh">
          <date when="2020-06-01"/>
        </correspAction>
        <correspAction type="answered" xml:id="i-EGEZRdYY8FtaMkHBHDwN4V" corresp="i-UPW2cbGnTUbMZaKTrot5Bh">
          <date when="2020-06-12"/>
        </correspAction>
        <correspContext corresp="i-EGEZRdYY8FtaMkHBHDwN4V">
          <ref type="record" target="prot-201920--138">Protokoll 2019/20:138 Fredagen den 12 juni</ref>
          <ref type="recordSection" target="unsetDivId">Svar på interpellation 2019/20:410 om ungdomsrån och förakt mot svenskar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Bwqe37WT1dfb7mbg4tGsEK">
            Interpellation 2019/20:410 Ungdomsrån och förakt mot svenskar
            av Tobias Andersson (SD) till Justitie- och migrationsminister
            Morgan Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QtnBxdFa7gsjYWej6MRFJv">
            I början av året var det mer regel än undantag att det dagligen
            rapporterades om diverse brott mot unga, det ena värre än det
            andra. Misshandel, överfallsvåldtäkter och grova personrån tillhör
            i dag vardagens orosmoln för laglydiga svenska ungdomar runt om
            i landet. Framfarten av den nu härjande coronapandemin har dock,
            av naturliga skäl, tagit upp det huvudsakliga medieutrymmet de
            senaste månaderna. Det innebär dock inte att problematiken försvunnit
            eller att behovet av adekvata åtgärder minskat.
          </p>
          <p xml:id="i-AvTiDryGBrJjFReA3C35Px">
            Statistik från Brottsförebyggande rådet visar att antalet anmälda
            rån mot unga under 18 år har fördubblats mellan 2016 och 2019.
            Förra året anmäldes hela 2 484 ungdomsrån, och samtidigt finns
            det skäl att misstänka att mörkertalet är stort. Det nya svarta
            för ungdomar som växer upp i Sverige är att känna en ständigt
            närvarande oro. En oro som inte begränsas till risken att ”bara”
            bli bestulen på sin jacka; unga vet att de riskerar att bli av
            med livet eller grovt misshandlas och förnedras även om de gör
            allt för att gå rånarna till mötes.
          </p>
          <p xml:id="i-8RQoCG6yonoVSK1ddchTmu">
            I min roll som ungdomspolitiker har jag fått höra otaliga skräckhistorier
            på området från hela landet. Även om brotten ungdomarna utsatts
            för har varierat har en sak varit konstant: deras uppfattning
            om att politiken gör för lite, om ens någonting alls, för att
            de ska få upprättelse och återfå tryggheten i sin vardag.
          </p>
          <p xml:id="i-FAyYiUbFnP16dqziyZtXn2">
            Trots att denna utveckling gått att skönja under en längre tid
            har olika regeringar hitintills inte vidtagit adekvata åtgärder
            – varken för att begränsa tillväxten av unga kriminella eller
            för att på riktigt straffa dem som redan återfinns inom nämnd
            kategori.
          </p>
          <p xml:id="i-X8wEkgcSeS6VSYV7ft94aS">
            I stället tycks regeringen och diverse förvirrade proffstyckare
            vara direkt oförmögna att ens förstå roten till problematiken.
            När statsministern på fullaste allvar beskyller Alliansens skattesänkningar
            för förnedringsrån mot unga vet vi att lösningarna inte ens är
            inom synhåll för regeringen.
          </p>
          <p xml:id="i-QjFgETf85j3mSzwzGCPGYs">
            Det faktum att flertalet av de berörda brotten dessutom tycks
            vara sprungna ur ett djupt förakt mot svenskar som grupp gör knappast
            problemet mindre. Denna form av svenskfientlighet, som tar sig
            uttryck i grova brott riktade mot unga svenskar, lär bli ett tilltagande
            problem om regeringen inte omgående agerar. Mot den bakgrunden
            är det anmärkningsvärt att regeringen i dagens frågestund (den
            28 maj) inte kunde svara ja på en konkret fråga från Adam Marttinen
            rörande ifall regeringen kommer att vidta någon åtgärd för att
            svenskfientlighet ska straffas hårdare.
          </p>
        </div>
        <div type="ipQuestion">
          <p xml:id="i-JqMrziz4iP1JwGoUxdUptX">
            Med anledning av detta vill jag fråga justitie- och migrationsminister
            Morgan Johansson följande:
            <list rend="unordered">
              <item>
                Vilka åtgärder ämnar ministern vidta för att stävja den ovan
                beskrivna utvecklingen av våldsbrott mot unga?
              </item>
              <item>
                Vad är ministerns uppfattning om orsakerna till den utveckling
                som beskrivits ovan, och hur har ministern och regeringen resonerat
                och agerat för att motverka att ett förakt mot svenskar som grupp
                breder ut sig?
              </item>
            </list>
          </p>
        </div>
      </div>
    </body>
  </text>
</TEI>
