<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0003">
  <teiHeader>
    <fileDesc>
      <titleStmt>
        <title>Interpellation 2019/20:3 av Henrik Vinge (SD)</title>
        <author>Henrik Vinge (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:3 av Henrik Vinge (SD) till Socialminister Lena Hallengren (S) om Stöd till IS-terrorister</title>
          <idno type="rdwebb">H7103</idno>
          <ref type="dokument_url_text">http://data.riksdagen.se/dokument/H7103/text</ref>
          <ref type="dokument_url_html">http://data.riksdagen.se/dokument/H7103</ref>
          <ref type="dokumentstatus_url_xml">http://data.riksdagen.se/dokumentstatus/H7103</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FTpmQFfwbC9Ed9f3wcMTTb</idno>
            <persName>Henrik Vinge</persName>
            <state ref="unknown" type="partyAffiliation">
              <desc>SD</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-DFhAesTrKkwDewqyPsHSis">
          <note>Interpellationen är återtagen</note>
        </correspAction>
        <correspAction type="sent" xml:id="i-LLgNLUWJ4ociWsDurpd7Ge" corresp="i-FTpmQFfwbC9Ed9f3wcMTTb">
          <date when="2019-09-12"/>
        </correspAction>
        <correspAction type="received" xml:id="i-WAHgp8o55Ddj1EaXPMzUCP" corresp="i-HxcQkHC9fDSzkJWgvdhDEF">
          <date when="2019-09-17"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BRQb8DkxPVWk8jHcYvTekc">
            Interpellation 2019/20:3 Stöd till IS-terrorister av Henrik Vinge
            (SD) till Socialminister Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QYoXFUwVBZyPjj17wtW2gw">
            Jag skulle vilja ställa några uppföljningsfrågor efter min interpellationsdebatt
            med anledning av interpellation 2018/19:214 Kommunala åtgärder
            för återvändande IS-terrorister.
          </p>
          <p xml:id="i-MJozTbzg5YMoSvpRWJAJw1">
            Under interpellationsdebatten fick jag intrycket att regeringen
            uppfattar det som viktigt att betala ut försörjningsstöd till
            IS-terrorister för att socialtjänsterna runt om i landet på så
            sätt kan ha ”koll” på potentiella terrorister och veta var de
            befinner sig.
          </p>
          <p xml:id="i-J9eEYH9EuzTA94NCn26BQk">
            Socialminister Lena Hallengren uttryckte det bland annat så här:
          </p>
          <p xml:id="i-FAxnug3PemLc31CcDDmJJy">
            ”Jag är oerhört angelägen om att de [socialtjänsten] gör allt
            de kan för att också hjälpa polis och säkerhetspolis att se till
            att hålla koll på de individer som kan ha kommit till Sverige
            och som kan utgöra en fara.”
          </p>
          <p xml:id="i-BqcCF4ZzwsBxNLpxgUZoG2">
            ”Men om de kommer tillbaka till någon kommun och om de har ett
            svenskt medborgarskap då är det att föredra att socialtjänsten
            känner till dem. När människor undrar vart de egentligen har tagit
            vägen ska vi ha koll på det. Säkerhetspolisen ska veta var dessa
            personer befinner sig. Så är fallet i dag, och så vill jag att
            det ska fortsätta att vara. Vi ska inte tvinga dessa personer
            att gå under jorden och kanske planera nya terrordåd.”
          </p>
          <p xml:id="i-LDWhCWRF4H65NhZE54UwF4">
            Vet regeringen hur många IS-återvändare som befinner sig i Sverige
            i detta nu? Vet man var de befinner sig och om de har uppburit
            försörjningsstöd? Vet man om de har fått hjälp att skaffa bostad?
            Vet statsrådet hur mycket detta har kostat svenska kommuner?
          </p>
          <p xml:id="i-E8TBiT9KuYUhrvDPRwSPXV">
            Socialministern uttryckte också uppfattningen att socialtjänsten
            inte skulle vara en dömande instans utan att det bör vara upp
            till rättsväsendet att beivra kriminaliteten. Socialministern
            uttryckte sig på följande sätt:
          </p>
          <p xml:id="i-ExfmWXdk23uLC9mBkFp6Df">
            ”Först och främst vill jag vara tydlig med att personer som begått
            terroristbrott eller andra allvarliga brott som krigsbrott ska
            lagföras. Att upptäcka och utreda dessa allvarliga brott, som
            begåtts av personer som återvänt till Sverige, är i första hand
            Säkerhetspolisens och Polismyndighetens ansvar. Jag har fullt
            förtroende för hur våra rättsvårdande myndigheter hanterar detta
            ansvar.”
          </p>
          <p xml:id="i-NMT5QL3n1Mm3FYoBYyGZDe">
            ”Jag menar att samhället ska följa lagarna. Det innebär att IS-terrorister
            ska straffas i Sverige för det de har gjort, och vi vill gärna
            förändra och skärpa denna lagstiftning.”
          </p>
          <p xml:id="i-6UGmHg2kxDo9bHTKcnpS8C">
            I interpellationsdebatten uttryckte socialministern också att
            ”Sverige […] har drivit på för en internationell tribunal för
            att dessa terrorister och mördare ska ställas inför rätta”.
          </p>
        </div>
        <div type="ipQuestion">
          <p xml:id="i-SN3PwwTgJ8uzmjMxSvLztR">
            Med anledning av detta skulle jag vilja fråga socialminister
            Lena Hallengren följande:
            <list rend="unordered">
              <item>
                Har jag uppfattat ministern rätt när det gäller dessa citat?
              </item>
              <item>
                Har ministern i sin tjänsteutövning fått uppgifter om hur många
                IS-återvändare som befinner sig i Sverige nu, var de befinner
                sig och om de på något vis uppburit försörjningsstöd efter att
                de fått hjälp med bostad efter återvändandet?
              </item>
              <item>
                Om ministern inte har fått uppgifter om detta, kommer ministern
                att ta initiativ till att få ett sådant underlag som grund till
                framtida lagstiftning?
              </item>
              <item>
                Menar ministern att allvarliga brott kan förhindras och förebyggas
                tack vare att socialtjänsten betalar ut försörjningsstöd till
                IS-återvändare, i så fall på vilket sätt?
              </item>
            </list>
          </p>
        </div>
      </div>
    </body>
  </text>
</TEI>
