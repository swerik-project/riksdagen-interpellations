<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0050">
  <teiHeader>
    <fileDesc>
      <titleStmt>
        <title>Interpellation 2019/20:50 av Margareta Cederfelt (M)</title>
        <author>Margareta Cederfelt (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:50 av Margareta Cederfelt (M) till Utrikesminister Ann Linde (S) om Situationen beträffande politisk frihet och mänskliga rättigheter i Ryssland</title>
          <idno type="rdwebb">H71050</idno>
          <ref type="dokument_url_text">http://data.riksdagen.se/dokument/H71050/text</ref>
          <ref type="dokument_url_html">http://data.riksdagen.se/dokument/H71050</ref>
          <ref type="dokumentstatus_url_xml">http://data.riksdagen.se/dokumentstatus/H71050</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GJLL78ePjJhSXVWBYyRW8t</idno>
            <persName>Margareta Cederfelt</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Ann Linde</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-UHBRjL6vLpwRjPvxVheg8N">
          <note>Interpellationen är besvarad</note>
        </correspAction>
        <correspAction type="sent" xml:id="i-8qYKeaCEzLPG42g5XWGxHh" corresp="i-GJLL78ePjJhSXVWBYyRW8t">
          <date when="2019-10-15"/>
        </correspAction>
        <correspAction type="received" xml:id="i-2wkRZsjRqhnHhpKgnT8tVM" corresp="i-HYbURAzNUTvqh65pcPmmZx">
          <date when="2019-10-17"/>
        </correspAction>
        <correspAction type="answered" xml:id="i-2qdtJ33ymn5QC4SejDTFan" corresp="i-HYbURAzNUTvqh65pcPmmZx">
          <date when="2019-11-29"/>
        </correspAction>
        <correspContext corresp="i-2qdtJ33ymn5QC4SejDTFan">
          <ref type="record" target="prot-201920--041">Protokoll 2019/20:41 Fredagen den 29 november</ref>
          <ref type="recordSection" target="unsetDivId">Svar på interpellation 2019/20:50 om situationen beträffade politisk frihet och mänskliga rättigheter i Ryssland</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8Hxu61y75b6sxoCu4txYTD">
            Interpellation 2019/20:50 Situationen beträffande politisk frihet
            och mänskliga rättigheter i Ryssland av Margareta Cederfelt (M)
            till Utrikesminister Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-ETEYErWdzAiqJepCbW1WaB">
            Situationen beträffande politisk frihet och mänskliga rättigheter
            i Ryssland blir alltmer akut. De tusentals människor som under
            sommaren utövat sin rätt till fredliga demonstrationer har mötts
            av massarresteringar och övervåld. Ledarna för oppositionen sitter
            fängslade. Samtidigt fortsätter statens kampanj för att radera
            ut inte bara den politiska oppositionen utan alla former av självständigt
            civilt samhälle.
          </p>
          <p xml:id="i-GHy1hFj5y1GZtPJY9dp3qQ">
            Under de senaste tio åren har det politiska förtrycket trappats
            upp i Ryssland. Det har skett genom lagar som brännmärker obekväma
            organisationer som ”utländska agenter” och lagstiftning mot extremism
            som är så vag att den kan tillämpas mot till exempel bloggare
            och fredliga muslimska organisationer. Lagarna kan sedan användas
            för att trakassera och sätta press, och när detta inte räcker
            fabriceras brottsanklagelser. Det har också skett genom rent våld
            – från myndigheter, men också från inofficiella miliser och kriminella,
            som misstänkts agera på makthavares order eller åtminstone med
            deras passiva samtycke. Människor som engagerar sig mot miljöförstöring,
            arbetar för hbtq-personers rättigheter eller avslöjar korruption
            hotas, misshandlas och dödas. De som ligger bakom attackerna behöver
            inte oroa sig för påföljder – det råder så gott som fullständig
            straffrihet.
          </p>
          <p xml:id="i-E7ppaQHKLkDmSyHvXPTur2">
            Gränserna för vad som kan göras mot oppositionen och civilsamhället
            har förskjutits gradvis. En avgörande punkt var mordet på Boris
            Nemtsov 2015. När en av oppositionens främsta ledare, en tidigare
            vice premiärminister, sköts ner på öppen gata alldeles intill
            Kreml såg många ett tydligt budskap: Från och med nu är ingen
            som motsätter sig regimen trygg.
          </p>
          <p xml:id="i-MB7ooyYYtNbmnQ5MgnLkB7">
            Efterspelet, med en undermålig utredning och rättsprocess där
            fem män dömdes för utförandet men ingen för att ha organiserat
            eller beordrat mordet, skickade ytterligare en signal om vad man
            kommer undan med i Putins Ryssland. Experter har pekat mot presidentens
            bundsförvant Ramzan Kadyrov – delrepubliken Tjetjeniens våldsamme
            diktator – och mot Putins egen säkerhetstjänst som misstänkta.
          </p>
          <p xml:id="i-BqvkmiocpPy7LMczG2S8aF">
            Sedan dess har Kadyrov trappat upp sitt skräckvälde och säkerhetstjänsten
            stärkt sitt grepp om det ryska samhället.
          </p>
          <p xml:id="i-XGig54n7bkKPNoPy8j6P8B">
            Det finns en rad internationella forum där dessa frågor bör lyftas,
            till exempel OSSE, Europarådet och FN. Det internationella samfundet
            måste stå upp för de principer om demokrati och rättssamhälle
            som den ryska staten åtagit sig att följa genom internationella
            konventioner och genom sin egen konstitution. Den ryska regimens
            upptrappning av det politiska förtrycket måste mötas av internationellt
            motstånd.
          </p>
        </div>
        <div type="ipQuestion">
          <p xml:id="i-4gn95y1jSukWYopzEwEAhp">
            Med anledning av ovanstående vill jag fråga utrikesminister Ann
            Linde:
            <list rend="unordered">
              <item>
                På vilket sätt arbetar ministern i kontakter med andra länder
                för att förankra den svenska linjen gentemot Ryssland och bygga
                samstämmighet kring mänskliga rättigheter i Ryssland?
              </item>
              <item>
                Vad gör ministern inom EU för att se till att unionen pressar
                den ryska ledningen kring dessa frågor?
              </item>
              <item>
                Är ministern beredd att inom EU verka för en utredning av Nemtsovfallet?
              </item>
            </list>
          </p>
        </div>
      </div>
    </body>
  </text>
</TEI>
