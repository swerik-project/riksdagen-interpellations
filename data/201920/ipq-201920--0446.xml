<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0446">
  <teiHeader>
    <fileDesc>
      <titleStmt>
        <title>Interpellation 2019/20:446 av Hans Wallmark (M)</title>
        <author>Hans Wallmark (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:446 av Hans Wallmark (M) till Utrikesminister Ann Linde (S) om UD:s reseavrådan till de nordiska grannländerna</title>
          <idno type="rdwebb">H710446</idno>
          <ref type="dokument_url_text">http://data.riksdagen.se/dokument/H710446/text</ref>
          <ref type="dokument_url_html">http://data.riksdagen.se/dokument/H710446</ref>
          <ref type="dokumentstatus_url_xml">http://data.riksdagen.se/dokumentstatus/H710446</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <persName>Hans Wallmark</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-K39Yo5pBVwr6QnunMJQUkW">
          <note>Interpellationen är inlämnad</note>
        </correspAction>
        <correspAction type="sent" xml:id="i-3QnbRjxqKcTzmKyCoX3f6i" corresp="i-9xarzmckV5SS8EyJPN5b3x">
          <date when="2020-08-12"/>
        </correspAction>
        <correspAction type="received" xml:id="i-J673p18ATkHC3VusBbKXXb" corresp="i-HYbURAzNUTvqh65pcPmmZx">
          <date when="2020-08-20"/>
        </correspAction>
        <correspAction type="answered" xml:id="i-RaftKquVCgiMHrDCtuiTb9" corresp="i-HYbURAzNUTvqh65pcPmmZx">
          <date when="2020-09-10"/>
        </correspAction>
        <correspContext corresp="i-RaftKquVCgiMHrDCtuiTb9">
          <ref type="record" target="f-lista-202021--005">Torsdag den 10 september 2020</ref>
          <ref type="recordSection" target="unsetDivId"/>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-D9FRDh4gq5ySY71z9dJevH">
            Interpellation 2019/20:446 UD:s reseavrådan till de nordiska
            grannländerna av Hans Wallmark (M) till Utrikesminister Ann Linde
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KEEsJYhrcfH89P6GTgu6VK">
            En konsekvens av coronapandemin och hur länderna hanterat den
            på olika sätt har varit de stängda gränserna och UD:s reseavrådan.
            Stängda gränser har påverkat människors vardag, särskilt mycket
            i gränsbygder. För gränsregioner som Öresund, Tornedalen, Bohuslän
            och Värmland är det och har varit plågsamt. I vissa fall synnerligen
            ekonomiskt kännbart.
          </p>
          <p xml:id="i-Ghzvo21QVnweEykBebhe99">
            De senaste månadernas händelseutveckling riskerar att gå ut över
            den nordiska samhörigheten och sammanhållningen. Passfrihet och
            möjligheterna att arbeta hos varandra var längre utmärkande drag
            under 1950-, 60- och 70-talen innan det europeiska samarbetet
            hade fördjupats och förstärkts till dagens Schengenområde som
            innebär att EU på många sätt kommit i kapp.
          </p>
          <p xml:id="i-S42A5PDYf3ACUpaz9g5GVX">
            Stängda gränser i vårt närområde måste beskrivas som det misslyckande
            det är.
          </p>
          <p xml:id="i-Kn7F3Yc8WmPpBXSatwZfxU">
            I takt med att fler länder öppnat upp för resor har också UD:s
            avrådan lyfts bort för ett antal EU-länder i olika omgångar. För
            närvarande kvarstår UD:s reseavrådan för ett dussintal EU-länder.
          </p>
          <p xml:id="i-C9B2QZZavYPtrkeSvfcFEe">
            Samtidigt som Sverige lät gränserna vara öppna mot våra grannar
            har restriktioner proklamerats i Skandinavien mot Danmark, Norge
            och Finland för det som uppges vara icke nödvändiga resor. Det
            går inte att frigöra sig från misstanken att det mest är att se
            som en straffande motåtgärd för de stängda gränser som möter svenska
            medborgare. Detta medverkar till att urholka den nordiska identiteten
            och sammanhållningen.
          </p>
          <p xml:id="i-XGaRHCG7kdiBVxXGv6nrkY">
            I ett avgivet svar på en skriftlig fråga (2019/20:1642) från
            mig angående Norden och Baltikum anger utrikesminister Ann Linde:
            ”När säkerhetssituationen i ett land eller en region bedöms vara
            farlig, oberäknelig eller snabbt föränderlig kan UD avråda svenskar
            från att resa dit. Det är också en signal att UD:s och utlandsmyndighetens
            möjligheter att ge konsulär service på en plats är begränsad.”
          </p>
          <p xml:id="i-D8aLyexUEBsZzspzJXfaaE">
            I ett svar på en annan skriftlig fråga (2019/20:1834) noteras
            att UD den 29 juli beslutade häva avrådan från resor till Danmark
            och Norge men att avrådan kvarstår för Finland till den 12 augusti:
            ”I bedömningen bakom förändringen avseende Norden ingick att det
            i Danmark och Norge i allt större utsträckning skett lättnader
            i restriktionerna som tidigare försvårat inresa eller begränsat
            rörelsefriheten för svenska resenärer.”
          </p>
          <p xml:id="i-CmMEocWb4QhZwMLN5q2N4J">
            För det första får det väl anses som lättare rent praktiskt att
            vid behov ta sig från Danmark, Norge eller Finland tillbaka till
            Sverige än ifall man strandsatts på en annan kontinent. För det
            andra finns ett utbrett nordiskt konsulärt samarbete, reglerat
            genom avtal. Ett annat land ska ge stöd och hjälp till alla nordiska
            medborgare.
          </p>
          <p xml:id="i-Tr1DRM46NSVeLJPEBH8yrF">
            Pandemin visar behovet av samarbete mellan länder. Inte minst
            i Norden. Då har en generell reseavrådan till våra nordiska grannar
            mer karaktären av hämnd än en åtgärd som är grundad på seriösa
            överväganden. Och i vart fall är det inte i Sveriges intresse.
          </p>
        </div>
        <div type="ipQuestion">
          <p xml:id="i-R8GDMCRdNFt1R4ZYLdCdM7">
            Med anledning av ovanstående önskar jag fråga utrikesminister
            Ann Linde:
            <list rend="unordered">
              <item>
                Vilka kriterier och principer har ministern föreslagit som vägledande
                för UD:s arbete när det gäller tidigare reseavrådan avseende de
                nordiska länderna?
              </item>
              <item>
                Hur motiverar ministern reseavrådan för de nordiska länderna
                när det samtidigt finns avtal om konsulärt bistånd till medborgarna
                de nordiska länderna emellan?
              </item>
              <item>
                Har ministern tagit i beaktande hur reserestriktioner i Norden
                långsiktigt kan påverka känslan av nordisk samhörighet medborgarna
                emellan?
              </item>
            </list>
          </p>
        </div>
      </div>
    </body>
  </text>
</TEI>
