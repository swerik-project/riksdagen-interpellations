<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0444">
  <teiHeader>
    <fileDesc>
      <titleStmt>
        <title>Interpellation 2019/20:444 av Gudrun Brunegård (KD)</title>
        <author>Gudrun Brunegård (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:444 av Gudrun Brunegård (KD) till Utrikesminister Ann Linde (S) om Sveriges ställningstagande kring orsaken till Dag Hammarskjölds död</title>
          <idno type="rdwebb">H710444</idno>
          <ref type="dokument_url_text">http://data.riksdagen.se/dokument/H710444/text</ref>
          <ref type="dokument_url_html">http://data.riksdagen.se/dokument/H710444</ref>
          <ref type="dokumentstatus_url_xml">http://data.riksdagen.se/dokumentstatus/H710444</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JLXuQC8Bjt8suyRFj6kC3h</idno>
            <persName>Gudrun Brunegård</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-KLJJMVD24ZpaYizwxknV4q">
          <note>Interpellationen är inlämnad</note>
        </correspAction>
        <correspAction type="sent" xml:id="i-XmcyesjoNuSFiKG2Y1VL3q" corresp="i-JLXuQC8Bjt8suyRFj6kC3h">
          <date when="2020-08-11"/>
        </correspAction>
        <correspAction type="received" xml:id="i-3NwKe3RGByYZHpbMqFXpqH" corresp="i-HYbURAzNUTvqh65pcPmmZx">
          <date when="2020-08-20"/>
        </correspAction>
        <correspAction type="answered" xml:id="i-ARNnpxWVarkAwrQHedyAAh">
          <date when="2020-09-10"/>
        </correspAction>
        <correspAction type="answered" xml:id="i-457qarcdkGKbmyQA3FZLxC" corresp="i-HYbURAzNUTvqh65pcPmmZx">
          <date when="2020-09-10"/>
        </correspAction>
        <correspContext corresp="i-457qarcdkGKbmyQA3FZLxC">
          <ref type="record" target="f-lista-202021--005">Torsdag den 10 september 2020</ref>
          <ref type="recordSection" target="unsetDivId"/>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-URvpoobh7QWTHcNxyxnKSH">
            Interpellation 2019/20:444 Sveriges ställningstagande kring orsaken
            till Dag Hammarskjölds död av Gudrun Brunegård (KD) till Utrikesminister
            Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-X1oFkaBJ45BG72oGpeQjAd">
            Den 18 september 1961 förolyckades FN:s generalsekreterare, svensken
            Dag Hammarskjöld, i en flygkrasch i Ndola i nuvarande Zambia,
            den dåvarande brittiska kolonin Nordrhodesia. Sverige var i hög
            grad berört av händelsen. Inte bara Dag Hammarskjöld var svensk
            medborgare. Ytterligare sju av de omkomna ombord var svenskar,
            däribland besättningen. Planet var svenskägt.
          </p>
          <p xml:id="i-9h96FsLEmwM978CSRaRVZ2">
            Vad som låg bakom haveriet har utretts i omgångar, men utredningarna
            har försvårats av olika nationers intressen. Det mineralrika Katanga
            befann sig vid tillfället i inbördeskrig, med starka motsättningar
            mellan kolonialmakter, som var angelägna om att behålla kontroll
            och inflytande gentemot afrikanska självständighetssträvanden
            – själva anledningen till Dag Hammarskjölds besök i området.
          </p>
          <p xml:id="i-FQaDQQuhyLyZ4aoHjQB6gd">
            FN:s utredning av flygkraschen beaktade ett antal möjliga scenarier:
            sabotage eller intern störning, attack eller extern störning,
            materialfel eller misstag av människor. Utredningen konstaterade
            att ingen orsak kunde fastslås men inte heller uteslutas. Därmed
            bordlades utredningen.
          </p>
          <p xml:id="i-NQzKCyZzpjiov8qMjzsttV">
            Med anledning av nytillkomna uppgifter har FN beslutat att öppna
            utredningen på nytt. Berörda länder har uppmanats utse oberoende
            seniora ämbetsmän för att genomföra översyner av ländernas underrättelse-,
            säkerhetstjänst- och försvarsarkiv, inbegripande hemligstämplat
            material, och rapportera till FN-utredaren. Särskild vikt ska
            läggas vid information som kan belysa (i) uppgifter om mer än
            ett flygplan i luften, (ii) om flygplanet SE-BDY brann före nedslaget,
            och (iii) om det blev beskjutet eller på annat sätt påverkats
            av annat flygplan. För detta syfte utsåg Sveriges regering den
            tidigare ambassadören Mathias Mossberg, som 2019 rapporterade
            sina fynd till FN-utredaren. Som tilläggsuppdrag gjordes en svensk
            sammanställning, Tragedin i Ndola – den mänskliga faktorn eller
            yttre påverkan, som överlämnades till Utrikesdepartementet, med
            presskonferens i november 2019.
          </p>
          <p xml:id="i-BUuYvaQfPB7H9chtn2MNv">
            De svenska representanterna i såväl den koloniala rhodesiska
            haverikommissionen och den rhodesiska undersökningskommissionen
            1961–1962 var starkt kritiska, både mot sättet på vilket utredningarna
            bedrevs och inriktningen. De rhodesiska myndigheterna avslog exempelvis
            svenskarnas begäran att smälta ned flygplansrester för att spåra
            eventuell metall eller rester av ammunition från beskjutning,
            med anledning av kulhålsliknande hål i plåtarna. Vidare vill de
            svenska representanterna utreda vad uppgifter från ögonvittnen
            kunde tyda på, gällande två plan i luften samtidigt och olika
            ljussken från olika positioner med visst tidsintervall. Även detta
            förhindrades. Till saken hör också den oförklarliga fördröjningen
            innan räddningspatrull sändes ut för att söka efter det saknade
            planet. Svenskarna fick i det läget stöd av den svenska regeringen.
          </p>
          <p xml:id="i-YY8DeagghcDpaCynVCxC3L">
            Från rhodesiskt håll hade man från start en förutfattad uppfattning
            om att SE-BDY:s krasch var en vanlig flygolycka. Man hävdade att
            det svenskägda flygplanet skulle vara illa underhållet och besättningen
            inte van vid afrikanska förhållanden. Detta vederlägger Mossberg,
            genom vittnesmål från befälhavaren för FN:s styrkor i Kongo, generalen
            Mac Eoin, som var ”utomordentligt nöjd med sin besättning”, som
            hade ”genomfört många svåra landningar och starter även på små,
            primitiva flygfält och med planets strålkastare som enda belysning.
            De hade också genomfört många flygningar under besvärliga väderleksförhållanden
            och under risk för beskjutning. Besättningen hade aldrig gjort
            några misstag.” Mac Eoin fann det ”helt otroligt att denna besättning,
            som var så väl medveten om sitt ytterst betydelsefulla uppdrag,
            skulle ha varit ’försumlig’ vid just denna flygning”.
          </p>
          <p xml:id="i-FM1H3MgyY6PV7QDzXKUH4s">
            Den svenska regeringen tillsatte i november 1961 en särskild
            arbetsgrupp under ledning av justitiekansler Rudholm, med mandat
            ”att granska och värdera det material som insamlats om kraschen”
            och ”tillhandahålla regeringen de slutsatser rörande omständigheterna
            vid haveriet och dess möjliga orsak, som den må komma fram till”.
            I riksdagen använde statsminister Erlander orden ”kritiskt granska”
            (Mossberg s. 14, 22).
          </p>
          <p xml:id="i-D2b5meAd7YCyS2fwv84pVY">
            Mossberg antyder att Sverige av diplomatiska eller andra hänsyn
            låtit sig påverkas i sina ställningstaganden. När arbetsgruppen
            i maj 1962 levererade sin rapport ”hade den omformulerat och begränsat
            sitt mandat”. Det ”var inte längre frågan om att granska och utvärdera,
            än mindre att ’kritiskt’ granska” (Mossberg s. 22). ”Trots all
            den kritik mot de rhodesiska utredningarna som ovan redogjorts
            för, från både svenska experter och från den svenska regeringen,
            så kom den svenska arbetsgruppen fram till resultat som låg närmare
            de rhodesiska utredningarna än FN-utredningen. Arbetsgruppens
            slutliga skrivningar kom att luta mer åt pilotfel än vad FN-utredningens
            gjorde” (Mossberg s. 21).
          </p>
          <p xml:id="i-N9QF5QcgpHEkhQTGuSffMx">
            Den svenska arbetsgruppen drog sig alltså inte för att misskreditera
            den svenska besättningen, när man trots alla osäkra faktorer framhöll
            ”pilotfel” som den mest sannolika förklaringen. Man vek sig uppenbarligen
            för kolonialmaktens intressen och förringade eller förvrängde
            de afrikanska vittnesmål som fanns, om ytterligare ett flygplan
            i luften samtidigt med SE-BDY, starkt/starka ljussken på olika
            positioner och brinnande plan.
          </p>
          <p xml:id="i-2VyB9KP27TskSqabBEapHS">
            I en fråga till utrikesministern för en tid sedan önskade jag
            svar på hur hon tänker arbeta för att bringa klarhet i varför
            den svenska arbetsgruppen slutade att kritiskt granska inkommande
            material och valde att ställa sig närmare de rhodesiska slutsatserna
            än FN-kommissionens och att efter förnyad utredning 1993 låta
            saken bero.
          </p>
          <p xml:id="i-3JdHNhWKsCoud8a8bnArsG">
            Ministern undvek att svara på detta och fokuserade sitt svar
            på den pågående FN-utredningen. Det är gott och väl att Sverige
            sätter tillit till den oberoende utredare som FN tillsatt. Men
            med de indicier som hittills framkommit om externa orsaker till
            kraschen skulle det krävas en helomvändning från svensk sida att
            nu ansluta sig till FN:s analys, med tanke på att svenska regeringar
            tidigare ställt sig bakom de rhodesiska slutsatserna om pilotfel.
            Ett sådant positionsbyte tarvar en förklaring. De svenska utredningarna
            bör därför få en egen, oberoende granskning.
          </p>
          <p xml:id="i-JtcBbsZv3EsLXPSLsEV49P">
            Såvitt jag känner till har Sveriges regering ännu inte kommenterat
            Mossbergs utredning, med den problematisering som görs över den
            svenska slutsatsen i utredningarna 1961–1962 och 1992–1993. Nu,
            närmare 60 år efter tragedin, är det hög tid att sprida ljus över
            Sveriges agerande. Vilka diplomatiska och/eller handelsmässiga
            hänsyn låg bakom den svenska svängningen?
          </p>
        </div>
        <div type="ipQuestion">
          <p xml:id="i-G4Bc22SUNUbbhHKYcpgaVr">
            Med hänvisning till ovanstående vill jag fråga utrikesminister
            Ann Linde:
            <list rend="unordered">
              <item>
                Ser ministern någon anledning att genom en oberoende undersökning
                bringa klarhet i varför Sverige fram till nu har valt att i sin
                förklaring av orsak till tragedin i Ndola lägga skulden på den
                förolyckade svenska piloten?
              </item>
              <item>
                Har ministern för avsikt att med grundval i Mossbergs rapport
                ompröva den hittillsvarande svenska hållningen och öppna för möjligheten
                till externa orsaker bakom kraschen?
              </item>
            </list>
          </p>
        </div>
      </div>
    </body>
  </text>
</TEI>
