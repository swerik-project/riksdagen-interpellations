<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0463">
  <teiHeader>
    <fileDesc>
      <titleStmt>
        <title>Interpellation 2019/20:463 av Lars Beckman (M)</title>
        <author>Lars Beckman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:463 av Lars Beckman (M) till Socialminister Lena Hallengren (S) om Ersättning för att hindra smittspridning i riskgrupper</title>
          <idno type="rdwebb">H710463</idno>
          <ref type="dokument_url_text">http://data.riksdagen.se/dokument/H710463/text</ref>
          <ref type="dokument_url_html">http://data.riksdagen.se/dokument/H710463</ref>
          <ref type="dokumentstatus_url_xml">http://data.riksdagen.se/dokumentstatus/H710463</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8LDEcfmJoNdnZMCPvSjiNu</idno>
            <persName>Lars Beckman</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-54vf9GrLpteD6q4Q2hLBPF">
          <note>Interpellationen är inlämnad</note>
        </correspAction>
        <correspAction type="sent" xml:id="i-EFgKXXp8a8dTQegVpYKmWV" corresp="i-8LDEcfmJoNdnZMCPvSjiNu">
          <date when="2020-08-28"/>
        </correspAction>
        <correspAction type="received" xml:id="i-NfsJ2jc3qpeW7R6cjg8ncx" corresp="i-HxcQkHC9fDSzkJWgvdhDEF">
          <date when="2020-09-03"/>
        </correspAction>
        <correspAction type="answered" xml:id="i-94QTsxUzTwmQLgjdZLa7yc">
          <date when="2020-09-10"/>
        </correspAction>
        <correspAction type="answered" xml:id="i-FaFqntBQBn8eCdpcdvTi5t">
          <date when="2020-09-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PTNFrdoJL6tEG7PVnw7tE8">
            Interpellation 2019/20:463 Ersättning för att hindra smittspridning
            i riskgrupper av Lars Beckman (M) till Socialminister Lena Hallengren
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Y3CMwfSCMyGhbgmr6gzJKg">
            De senaste åren har många med en funktionsvariation förlorat
            sina statliga LSS-insatser gällande personlig assistans. Det är
            en konsekvens av regleringsbrevet för budgetåret 2016, där regeringen
            gav i uppdrag till Försäkringskassan att minska antalet assistanstimmar
            i den statliga delen av LSS. Eftersom personerna fortfarande är
            i behov av personlig assistans har många i stället fått LSS-insatser
            av sin kommun. I många fall har personlig assistans ersatts med
            andra insatser, exempelvis hemtjänst, vilket har lett till betydligt
            sämre livskvalitet.
          </p>
          <p xml:id="i-XeyLsyFJbs9cjYXqqGsVyJ">
            Unga funktionsvarierade har i en del fall fått flytta hem till
            sina föräldrar igen. Medierna har rapporterat om en ung man från
            Hedesunda som fått sin personliga assistans indragen, och han
            har då fått sluta med sina fritidsaktiviteter.
          </p>
          <p xml:id="i-9nqx2EJYeNW62WoUqRoVuR">
            Regeringen har beslutat om att ersättning ska utgå till riskgrupper
            med anledning av covid-19 efter en uppmaning från Sveriges riksdag.
            På Försäkringskassans hemsida går att läsa:
          </p>
          <p xml:id="i-69JgiWdSCLfccBwbxUdtEm">
            Regeringen har beslutat om tillfällig ersättning för dem som
            måste avstå från arbete för att undvika att smitta en närstående
            som ingår i en riskgrupp för covid-19. Med riskgrupp i denna ersättning
            menas en person som är 70 år eller äldre eller som har ett sjukdomstillstånd
            som innebär stor risk att bli allvarligt sjuk av covid-19.
          </p>
          <p xml:id="i-LPsnfmnWEjwg5vpBMfS54X">
            Ersättningen betalas ut med ett schablonbelopp på som mest 804
            kronor före skatt per dag för högst 90 dagar under perioden 1
            juli–30 september.
          </p>
          <p xml:id="i-TwHob1gbEZsaz5VRXZaaU8">
            Ersättningen gäller även den som är behovsanställd och varit
            tvungen att avstå inbokade arbetspass på grund av smittrisk.
          </p>
          <p xml:id="i-JHQm7LhLLpEYRnZRkW3xyU">
            Du kan ha rätt till ersättning om du:
          </p>
          <p xml:id="i-YCocgKHYTV9QjeEs5SpJKz">
            Vidare står det att läsa:
          </p>
          <p xml:id="i-5e8p5z1JrFmVNxe29a62KY">
            ”För dig som arbetar som personlig assistent krävs att den du
            är assistent åt har beviljats statlig assistansersättning. Du
            ska också ha arbetat som assistent i minst 80 timmar under den
            månad du ansöker för.”
          </p>
          <p xml:id="i-SsvW7L7yBoLdzfG7YvCa1c">
            Det här betyder att assistenter och närstående till personer
            som nu får LSS-insatser via sin kommun inte skulle omfattas av
            det ovanstående regelverket, vilket skulle vara orimligt eftersom
            syftet är att skydda personer i riskgrupp oavsett om det är staten
            eller kommunen som betalar ersättning för den personliga assistenten.
          </p>
          <p xml:id="i-4cZrij4c83ppSnMNVWjJBi">
            Jag har ställt följande skriftliga fråga till statsrådet Lena
            Hallengren:
          </p>
          <p xml:id="i-4y1vkBoMdzsYum5XTnXgza">
            ”Avser statsrådet att ta initiativ till att förtydliga regelverket
            så att det omfattar alla personer som tillhör riskgrupp och har
            LSS-insatser, oavsett om det är stat eller kommun som betalar
            för insatserna?”
          </p>
          <p xml:id="i-XyMih4TsyZERyDg8tPx1em">
            Svaret från statsrådet var:
          </p>
          <p xml:id="i-KPE3cVmP6kMS2dkxggoSag">
            Regeringen beslutade den 25 juni 2020 att personer i riskgrupper,
            vissa anhöriga och föräldrar till nyligen allvarligt sjuka barn,
            som helt eller delvis avstår från förvärvsarbete för att undvika
            smitta av covid-19, ska ha rätt till ersättning. De nya bestämmelserna
            har tagits fram i dialog med riksdagen. Beslutet bygger på en
            överenskommelse mellan regeringen, Centerpartiet och Liberalerna.
          </p>
          <p xml:id="i-LXTA1oKMFJdg7SYUkhMT11">
            Som framgår av statsrådets skriftliga svar på frågan så har inte
            min fråga besvarats.
          </p>
          <p xml:id="i-RvZQzJCRFeCoyQiKWp6hE1">
            Med anledning av detta vill jag fråga socialminister Lena Hallengren:
          </p>
          <p xml:id="i-J697mbDAMaKvpn42pBrXPx">
            Avser statsrådet att ta initiativ till att förtydliga regelverket
            så att det omfattar alla personer som tillhör riskgrupp och har
            LSS-insatser, oavsett om det är stat eller kommun som betalar
            för insatserna?
          </p>
        </div>
      </div>
    </body>
  </text>
</TEI>
