<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0247">
  <teiHeader>
    <fileDesc>
      <titleStmt>
        <title>Interpellation 2019/20:247 av David Josefsson (M)</title>
        <author>David Josefsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:247 av David Josefsson (M) till Statsrådet Anders Ygeman (S) om Stängningen av Ringhals reaktorer 1 och 2</title>
          <idno type="rdwebb">H710247</idno>
          <ref type="dokument_url_text">http://data.riksdagen.se/dokument/H710247/text</ref>
          <ref type="dokument_url_html">http://data.riksdagen.se/dokument/H710247</ref>
          <ref type="dokumentstatus_url_xml">http://data.riksdagen.se/dokumentstatus/H710247</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5sQf8wA27pVo43qpEZ2jUa</idno>
            <persName>David Josefsson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-NW2TEoH8XmW9aSn2aKJ8EA</idno>
            <persName>Statsrådet Anders Ygeman</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-DT99tXQiGDfMfCtuSMQzFT">
          <note>Interpellationen är besvarad</note>
        </correspAction>
        <correspAction type="sent" xml:id="i-GLvXbFYXT1JKtk4RVPNXrT" corresp="i-5sQf8wA27pVo43qpEZ2jUa">
          <date when="2020-01-02"/>
        </correspAction>
        <correspAction type="received" xml:id="i-Eac8BsgjdvkGmbtn9gjSAp" corresp="i-NW2TEoH8XmW9aSn2aKJ8EA">
          <date when="2020-01-14"/>
        </correspAction>
        <correspAction type="answered" xml:id="i-BSHXx1Pj4Fcxesgs5jGuHJ">
          <date when="2020-01-23"/>
        </correspAction>
        <correspAction type="answered" xml:id="i-V141BtgnaoGJW2TSsUzeQi">
          <date when="2020-01-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TKd5b6wNXy2Usiaikq9jZ">
            Interpellation 2019/20:247 Stängningen av Ringhals reaktorer
            1 och 2 av David Josefsson (M) till Statsrådet Anders Ygeman (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WSLSHneY6u8YQyKWCjcifS">
            Vid årsskiftet 2019/20 stängs kärnkraftsreaktorn Ringhals 2 ned,
            och ett år senare stängs Ringhals 1 efter beslut från Ringhals
            huvudägare, det statliga Vattenfall, utifrån vad bolaget beskriver
            som affärsmässiga skäl.
          </p>
          <p xml:id="i-PmovFYbpuQEmQypu4n5gKx">
            Stängningen av de båda reaktorerna är politiskt omdebatterad.
            Sverige står nämligen samtidigt inför en elektrifiering av samhället
            som kommer att ställa större krav både på tillgång på energi och
            på effekt i det svenska elnätet. Det pågår också en omfattande
            global diskussion om hur vi minskar beroendet av fossil energi
            för att minska utsläppen av koldioxid i atmosfären.
          </p>
          <p xml:id="i-KBbmegiR5butShF48xjsWe">
            Nyligen reformerades EU:s utsläppshandelssystem. Den viktigaste
            delen av denna reform är en snabbare nedtrappning av antalet utsläppsrätter
            som årligen tillförs systemet. Två andra delar av reformen är
            införandet av en så kallad marknadsstabilitetsreserv och en mekanism
            som under vissa förutsättningar automatiskt återkallar (annullerar)
            utsläppsrätter.
          </p>
          <p xml:id="i-VBnGRrkerRKK6wtxYup6iK">
            I en debattartikel i Dagens Nyheter av företrädare från Konjunkturinstitutet
            den 3 maj 2019 konstateras att annulleringsmekanismen innebär
            att enskilda länder därmed kan påverka de totala utsläppen i Europa.
          </p>
          <p xml:id="i-2xx6PGZF8S25ZZNuUVrZRd">
            Författarna skriver: ”En politik som exempelvis ökar den svenska
            nettoexporten av el och därigenom tränger undan fossilbaserad
            elproduktion i våra grannländer leder nu till att fler utsläppsrätter
            överförs till reserven och därmed kan bli föremål för annullering.
            Resultatet blir i slutändan att antalet utsläppsrätter som över
            tid finns tillgängliga minskar. Motsatt effekt fås av en politik
            eller åtgärd som minskar den svenska nettoexporten av el, till
            exempel en stängning av svenska kärnkraftreaktorer.”
          </p>
          <p xml:id="i-MR1vGFo5avHdLWpBtFoZ9X">
            Annulleringsmekanismen inom utsläppshandelssystemet fanns inte
            2015, när beslutet om stängningen av reaktorerna i Ringhals togs,
            varför debattörerna menar att stängningen bör omprövas och beslut
            tas i ett bredare perspektiv än bara de rent affärsmässiga.
          </p>
          <p xml:id="i-DsVriep44LcLgtuWbRr9Bj">
            I en debattartikel i Dagens industri den 13 december 2019 skriver
            två svenska energiexperter och en näringslivsexpert om riskerna
            med att stänga Ringhals 1 och 2 och ställer frågan hur det påverkar
            elkraftsförsörjningen och klimatpåverkan såväl i länen runt Ringhals
            som ur ett globalt perspektiv.
          </p>
          <p xml:id="i-GemTF2xWjSRzWDpF1duAAK">
            Författarna tar upp att det redan finns produktions- och kapacitetsbrister
            i elnäten i flera regioner och exemplifierar med Skåne, där det
            nyligen beslutades att det fossila Heleneholmsverket i Malmö ska
            fortsätta hållas i drift, eftersom det anses vara absolut nödvändigt
            för regionens elförsörjning.
          </p>
          <p xml:id="i-L2bwf9ztL3YTS8iGMktk3Q">
            Slutsatsen i artikeln är att Sverige riskerar att bli ännu mer
            beroende av import av fossil elkraft från utlandet för att garantera
            stabiliteten i elnäten i västra och sydvästra Sverige, något som
            är nödvändigt med tanke på den tunga industri som regionen är
            beroende av.
          </p>
        </div>
        <div type="ipQuestion">
          <p xml:id="i-XHe27zKr1EvsqQnwaUdHXf">
            Med anledning av detta vill jag fråga statsrådet Anders Ygeman:
            <list rend="unordered">
              <item>
                Vilka åtgärder avser statsrådet att vidta om de framtida koldioxidutsläppen
                ökar i Sverige och Europa som en följd av stängningen av Ringhals
                1 och 2?
              </item>
              <item>
                Vilka åtgärder avser statsrådet att vidta om effektkapaciteten
                och stabiliteten på elnäten i västra och sydvästra Sverige försämras
                som en följd av stängningen av Ringhals 1 och 2?
              </item>
              <item>
                På vilket sätt kommer statsrådet att, inom sitt ansvarsområde,
                följa vilka konsekvenser som stängningen av Ringhals 1 och 2 kan
                komma att få för industrin och tillväxten i västra och sydvästra
                Sverige?
              </item>
            </list>
          </p>
        </div>
      </div>
    </body>
  </text>
</TEI>
