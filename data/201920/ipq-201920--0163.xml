<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0163">
  <teiHeader>
    <fileDesc>
      <titleStmt>
        <title>Interpellation 2019/20:163 av Amineh Kakabaveh (-)</title>
        <author>Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:163 av Amineh Kakabaveh (-) till Utrikesminister Ann Linde (S) om De politiska demonstrationerna och protesterna i Iran</title>
          <idno type="rdwebb">H710163</idno>
          <ref type="dokument_url_text">http://data.riksdagen.se/dokument/H710163/text</ref>
          <ref type="dokument_url_html">http://data.riksdagen.se/dokument/H710163</ref>
          <ref type="dokumentstatus_url_xml">http://data.riksdagen.se/dokumentstatus/H710163</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="Q110837" type="partyAffiliation">
              <desc>-</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-RiEwNC6nb3aF4TJm7mz4g2">
          <note>Interpellationen är besvarad</note>
        </correspAction>
        <correspAction type="sent" xml:id="i-Dm9zTAYrvcFv1Weg3aA492" corresp="i-548HUVvKe8n48M3pQmFeUC">
          <date when="2019-11-22"/>
        </correspAction>
        <correspAction type="received" xml:id="i-7s7ci3JmXHVjwci1REfwND" corresp="i-HYbURAzNUTvqh65pcPmmZx">
          <date when="2019-11-26"/>
        </correspAction>
        <correspAction type="answered" xml:id="i-CJXMGeH5ENaqZb2oWhUknM" corresp="i-HYbURAzNUTvqh65pcPmmZx">
          <date when="2019-12-20"/>
        </correspAction>
        <correspContext corresp="i-CJXMGeH5ENaqZb2oWhUknM">
          <ref type="record" target="prot-201920--056">Protokoll 2019/20:56 Fredagen den 20 december</ref>
          <ref type="recordSection" target="unsetDivId">Svar på interpellation 2019/20:163 om de politiska demonstrationerna och protesterna i Iran</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PqiVTy5bv42Xcqp91t5oZb">
            Interpellation 2019/20:163 De politiska demonstrationerna och
            protesterna i Iran av Amineh Kakabaveh (-) till Utrikesminister
            Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RGHggw53ZnaGAaf1sdqUPc">
            I Iran pågår omfattande demonstrationer och protester. Det framställs
            som om orsaken till dessa händelser är fördubblade bensinpriser.
            Detta duger inte som enda förklaring till vad som pågår. Landets
            ekonomi har länge varit under isen. Arbetslösheten är skyhög,
            likaså inflationen. En stor del av befolkningen lever under fattigdomsstrecket.
            Korruptionen är omfattande och genomsyrar hela näringslivet och
            statsapparaten.
          </p>
          <p xml:id="i-DYJWjbprNf1wGVd69TXM6N">
            Vid företagen tvingas arbetarna vänta i månader på att få ut
            sin lön. Facklig kamp slås ned. När arbetarna strejkar slås dessa
            aktioner ned med stor brutalitet av polis och militär. Fackliga
            ledare och aktivister blir arresterade, misshandlade, torterade
            och döms till långa fängelsestraff. Det iranska så kallade rättssystemet
            bygger på sharia och är genomkorrumperat.
          </p>
          <p xml:id="i-R81ao5QgAg4wJK5qYYBNvC">
            Den iranska regimen kännetecknas av ekonomisk inkompetens, maktfullkomlighet
            och brutalitet, och den kombineras med en utrikespolitik präglad
            av hybris, som rättfärdigas med religiöst färgad propaganda. Den
            shiitiska iranska regimens ekonomiska intressen och regionala
            stormaktsambitioner har inneburit militär inblandning i Irak,
            Syrien, Libanon, Gaza och Jemen som gjort att man kommit i konflikt
            med det sunnitiska Saudiarabien. Kostnaderna för denna krigföring
            betalas av det iranska folket. De senaste månaderna har protester
            även i Libanon och Irak mot den iranska regimens inblandning varit
            omfattande. I Irak har flera hundra fredliga demonstranter blivit
            dödade och tusentals skadade.
          </p>
          <p xml:id="i-5Fxrv76ew7oAgWgjPRnpWW">
            Det är inte första gången som stora protestdemonstrationer genomförs
            i Iran. De senaste dagarnas demonstrationer är en fortsättning
            på missnöje mot den islamiska diktaturregimen. Demonstrationer
            mot höjda matpriser, obetalda löner och arbetslöshet samt mot
            avrättningar och fängslande av arbetaraktivister och kvinnoaktivister
            har hela tiden pågått. Lärare, studenter, kvinnor, bussförare,
            arbetarna på sockerfabriken i Haft Tapeh är bara några exempel
            på visat missnöje. Dessa protester slogs ned. Den här gången har
            säkerhetsstyrkorna, Pasdaran, förklarat att man kommer att gå
            ännu mer hårdhänt till väga. Amnesty International har hittills
            rapporterat 106 döda och 1 000 skadade. Sannolikt är siffrorna
            högre. Protester uppges ha ägt rum i 40 städer. Sannolikt är även
            denna siffra i underkant.
          </p>
          <p xml:id="i-4N7PiCeyXHVuxxvQAQ2z4z">
            Samtidigt blottar regimen sin inkompetens och uppvisar sin brutalitet
            och totala brist på förståelse för de krav som folket ställer
            på landets regering. Dessutom utmanar man omvärlden med att återuppta
            sitt kärnvapenprogram, vilket USA utnyttjar för att driva sin
            sanktionspolitik mot landet, vars syfte är att åstadkomma ett
            kaos liknande det kaos vi såg under Irakkriget och som fortfarande
            råder där.
          </p>
          <p xml:id="i-WqtAQeoaQqCVioMPmA8Dyk">
            Den iranska regimen har stormaktsambitioner i regionen. USA vill
            återta förlorad makt i samma region. Det som pågår är ekonomisk
            krigföring. Brecht skrev vid något tillfälle en gång pessimistiskt
            om stormakters spel och konflikter: De stora skriver traktater.
            Lille man skriv ditt testamente.
          </p>
          <p xml:id="i-MWBBh8bnSmLi4FNKMJPNSo">
            De som nu är ute och protesterar och demonstrerar är alla dessa
            ”små” människor som inte vill författa några testamenten utan
            vill ha sina rättigheter, fredliga förhållanden och sina löner
            utbetalda och den inkompetenta ledningen avsatt.
          </p>
          <p xml:id="i-EE2S5xeYsWeWj3eCJ43nkx">
            Vår utrikesminister borde i detta läge förutom att fördöma regimens
            handlingsätt, klargöra att de demonstrationer och protester som
            äger rum inte är ”terrorism” – en etikett som diktaturregimer
            klistrar på sina kritiker: De är i stället orsakade av en dålig
            och arrogant antifolklig, för att inte säga folkfientlig, politik.
            Därför borde utrikesministern uttala ett starkt stöd för det iranska
            folkets kamp, inte minst kvinnornas kamp mot könsapartheid och
            för sina demokratiska och mänskliga fri- och rättigheter.
          </p>
        </div>
        <div type="ipQuestion">
          <p xml:id="i-2vpZ97hGaJ2sW2dTHSiRjs">
            Jag vill därför fråga utrikesminister Ann Linde:
            <list rend="unordered">
              <item>
                Avser ministern att med anledning av demonstrationerna i Iran
                uttala sitt stöd till det iranska folkets kamp för dess demokratiska
                och mänskliga rättigheter samt alla arbetande människors rätt
                att fritt och självständigt organisera sig och hävda sina intressen?
              </item>
              <item>
                Avser ministern att av den iranska regimen kräva att den ska
                frige alla politiska och fackliga aktivister och demonstranter
                som nu sitter inspärrade för att de kämpat för dessa rättigheter?
              </item>
              <item>
                Avser ministern att kräva frigivning av kvinnorättskämpen och
                advokaten Nasrin Sotoudeh och alla andra fängslade kvinnoaktivister?
              </item>
              <item>
                Avser ministern att se till att Sverige som enskilt land och
                genom FN och EU förmår den islamiska regimen i Iran att avskaffa
                dödstraff och könsapartheid?
              </item>
            </list>
          </p>
        </div>
      </div>
    </body>
  </text>
</TEI>
