<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0380">
  <teiHeader>
    <fileDesc>
      <titleStmt>
        <title>Interpellation 2019/20:380 av Ciczie Weidby (V)</title>
        <author>Ciczie Weidby (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:380 av Ciczie Weidby (V) till Arbetsmarknadsminister Eva Nordmark (S) om Otrygga anställningar</title>
          <idno type="rdwebb">H710380</idno>
          <ref type="dokument_url_text">http://data.riksdagen.se/dokument/H710380/text</ref>
          <ref type="dokument_url_html">http://data.riksdagen.se/dokument/H710380</ref>
          <ref type="dokumentstatus_url_xml">http://data.riksdagen.se/dokumentstatus/H710380</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PeMj54xpJ7ARDpgP8iEYQ9</idno>
            <persName>Arbetsmarknadsminister Eva Nordmark</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-PeMj54xpJ7ARDpgP8iEYQ9</idno>
            <persName>Arbetsmarknadsminister Eva Nordmark</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <persName>Ciczie Weidby</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-8RPaMpVUPpVGbS6QYkA6VF">
          <note>Interpellationen är besvarad</note>
        </correspAction>
        <correspAction type="sent" xml:id="i-Egqexj2LQ7zJ9ATrNukQg9" corresp="i-Yam9ii4K4HfneDbj5TzDJY">
          <date when="2020-03-06"/>
        </correspAction>
        <correspAction type="received" xml:id="i-2U8Lj4ZiH6To4kVT3tZ7VY" corresp="i-PeMj54xpJ7ARDpgP8iEYQ9">
          <date when="2020-03-10"/>
        </correspAction>
        <correspAction type="answered" xml:id="i-Ua7i61dqhokFoQSxBGLvYv">
          <date when="2020-03-31"/>
        </correspAction>
        <correspAction type="answered" xml:id="i-CXT3vpmaCqB77NyzCmyojK" corresp="i-PeMj54xpJ7ARDpgP8iEYQ9">
          <date when="2020-03-31"/>
        </correspAction>
        <correspContext corresp="i-CXT3vpmaCqB77NyzCmyojK">
          <ref type="record" target="prot-201920--097">Protokoll 2019/20:97 Tisdagen den 31 mars</ref>
          <ref type="recordSection" target="unsetDivId">Svar på interpellation 2019/20:380 om otrygga anställningar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WQEvXHED85jkwDKoqjNx3o">
            Interpellation 2019/20:380 Otrygga anställningar av Ciczie Weidby
            (V) till Arbetsmarknadsminister Eva Nordmark (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FPCXDaGBMfbGX3n5DkeAMT">
            Sverige är det land i västvärlden där ojämlikheten ökat mest
            under de senaste decennierna. Växande klyftor har stora konsekvenser,
            för demokratin, för sammanhållningen i samhället och för den enskilda
            människans makt och möjligheter i livet. Orsakerna bakom utvecklingen
            är många, däribland förändringar på arbetsmarknaden.
          </p>
          <p xml:id="i-2BAxeu5ifW1x6Qg3iQR74P">
            En sådan förändring är att arbetskraften har blivit alltmer uppdelad
            i å ena sidan en väletablerad kärna med relativt trygga arbetsvillkor,
            å andra sidan en periferi bestående av en stor grupp med otrygga
            anställningar (LO 2019: Program för jämlikhet).
          </p>
          <p xml:id="i-S5wkp2Xahp2tfj1PQJhSw4">
            Andelen anställda med tidsbegränsad anställning har varit någorlunda
            konstant de senaste 15 åren, men de tidsbegränsade anställningarna
            har blivit alltmer osäkra. Förklaringen är att de tidsbegränsade
            anställningarna i sin tur består av flera olika typer av anställningar
            och att det är de mest osäkra formerna som har ökat, främst allmän
            visstidsanställning och olika former av behovsanställningar. Parallellt
            med det har de mest trygga formerna av tidsbegränsade anställningar
            minskat, framför allt vikariaten. Detta sammantaget har skapat
            en förskjutning mot allt fler otrygga jobb under åren 2005–2018,
            trots att den totala andelen tidsbegränsade anställningar varit
            relativt stabil sett över hela tidsperioden (Arena Idé 2019: Fler
            otrygga jobb och färre fackligt anslutna).
          </p>
          <p xml:id="i-6dSH3Qe96YM5rkuNL6n6k7">
            Det råder stora skillnader mellan olika grupper när det gäller
            hur vanligt det är med otrygga anställningar. Arbetare, kvinnor,
            utomeuropeiskt födda och unga är överrepresenterade. Den yrkesgrupp
            som har högst andel tidsbegränsade anställningar är vårdbiträden
            (61 procent). Motsvarande siffra för mansdominerade yrken som
            elinstallatörer, mekaniker och maskinoperatörer är avsevärt lägre
            (6–14 procent).
          </p>
          <p xml:id="i-J3gy9oNqb8gKDSw6SZ67Wz">
            Otrygga anställningar får en rad konsekvenser. För det första
            påverkas arbetsinkomsterna – osäkra jobb ger osäkra inkomster.
            För det andra leder det till stress och ohälsa – ovissheten om
            huruvida man har jobb om en vecka påverkar individen negativt.
            För det tredje leder det till lägre facklig organisationsgrad
            – den som är tidsbegränsat anställd är mindre benägen att gå med
            i facket. Sammantaget bidrar detta till att öka ojämlikheten på
            arbetsmarknaden och i samhället.
          </p>
          <p xml:id="i-FzKPQH7XukSfbsnoQeGXdn">
            I dag är det vanligt med exempelvis nollkontrakt, där den anställda
            inte är garanterad några arbetstimmar alls, och sms-anställningar
            som innebär att arbetserbjudanden skickas ut via sms. Inte heller
            går de tillsvidareanställda helt säkra. Vid omorganiseringar i
            detaljhandeln är så kallade hyvlingar i arbetstiden vanliga, vilket
            innebär att arbetsgivaren skär ned i den anställdes arbetstimmar.
          </p>
          <p xml:id="i-JvttDQKveJve3FTa8oejw7">
            De otrygga anställningarna påverkar inte bara de anställda och
            arbetsplatsen utan även arbetsgivaren, som bland annat får ökade
            kostnader på grund av hög personalomsättning och fler sjukskrivningar.
            Effektiviteten minskar också när kunnig personal byts ut.
          </p>
          <p xml:id="i-Q4DnrQNKs66sLNuq6iBefP">
            Sammanfattningsvis förlorar hela samhället på den polariserade
            arbetsmarknad som blir konsekvensen av arbetsgivarnas strategi
            att anställa flexibel personal som är lätt att göra sig av med.
            Redan existerande ojämlikheter förstärks. Otrygga anställningar
            är helt enkelt en dålig affär för alla parter – arbetstagare,
            arbetsgivaren och samhället.
          </p>
        </div>
        <div type="ipQuestion">
          <p xml:id="i-LqnGM7EAG2UtZyCjog23Nu">
            Mot bakgrund av detta vill jag fråga arbetsmarknadsminister Eva
            Nordmark:
            <list rend="unordered">
              <item>
                Hur ser ministern på att de tidsbegränsade anställningarna blivit
                alltmer osäkra?
              </item>
              <item>
                Vilka åtgärder tänker ministern vidta för att minska andelen
                osäkra anställningar och därmed öka jämlikheten i samhället?
              </item>
              <item>
                Vilka övriga åtgärder tänker ministern vidta på arbetsmarknadsområdet
                i syfte att minska ojämlikheten i samhället?
              </item>
            </list>
          </p>
        </div>
      </div>
    </body>
  </text>
</TEI>
