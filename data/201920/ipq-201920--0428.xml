<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0428">
  <teiHeader>
    <fileDesc>
      <titleStmt>
        <title>Interpellation 2019/20:428 av Ann-Sofie Alm (M)</title>
        <author>Ann-Sofie Alm (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:428 av Ann-Sofie Alm (M) till Justitie- och migrationsminister Morgan Johansson (S) om Tjänstemannastatus för all blåljuspersonal</title>
          <idno type="rdwebb">H710428</idno>
          <ref type="dokument_url_text">http://data.riksdagen.se/dokument/H710428/text</ref>
          <ref type="dokument_url_html">http://data.riksdagen.se/dokument/H710428</ref>
          <ref type="dokumentstatus_url_xml">http://data.riksdagen.se/dokumentstatus/H710428</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6ruCvq43bT8LMJiVTZpVMm</idno>
            <persName>Ann-Sofie Alm</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-KV1qXjw3NkWgUPRLMU9o7E">
          <note>Interpellationen är besvarad</note>
        </correspAction>
        <correspAction type="sent" xml:id="i-TCUMqPy5Rk58eQit7AB9eX" corresp="i-6ruCvq43bT8LMJiVTZpVMm">
          <date when="2020-06-10"/>
        </correspAction>
        <correspAction type="received" xml:id="i-YPQMNfTc54GQB51QumfeYb" corresp="i-UPW2cbGnTUbMZaKTrot5Bh">
          <date when="2020-06-11"/>
        </correspAction>
        <correspAction type="answered" xml:id="i-FwjU46CJtrNsgeJ6szPA4D">
          <date when="2020-08-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VFCj8adBWnDjqCS4XS63n6">
            Interpellation 2019/20:428 Tjänstemannastatus för all blåljuspersonal
            av Ann-Sofie Alm (M) till Justitie- och migrationsminister Morgan
            Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PEnE1fhtvk58tZhgGzqrgf">
            Rapporterna om stenkastning mot räddningstjänstpersonal ökar.
            Polisen får rycka ut och gå in för att säkra upp områden där räddningstjänsten
            måste in för att rädda liv. I en sådan situation finns numera
            en lag om blåljussabotage, vilket ger ett högre straffrättsligt
            skydd vid blåljusverksamhet. Det är nu straffbart att förhindra
            en utryckning.
          </p>
          <p xml:id="i-RVeXUHH9JJwJ9QN7QFsVPL">
            Men det finns andra tillfällen i tjänsten där räddningstjänst
            och polis blir utsatta för påhopp, spottningar, direkt våld och
            hot om våld, även utan att blåljusen är påslagna vid en utryckning
            eller annan insats. Det finns tyvärr exempel på spottningar där
            förövaren sagt att spottet är covid-19-smittat.
          </p>
          <p xml:id="i-LKBZf2PHoJWzKDywLHJZ1Q">
            En viktig skillnad finns då mellan dessa båda yrkesgrupper, som
            båda ingår i vår blåljuspersonal. Polisen är skyddade av lagen
            gällande våld eller hot mot tjänsteman därför att de är klassade
            som tjänstemän. Däremot innehar räddningstjänstpersonal inte samma
            skydd då de inte anses som tjänstemän enligt lagens mening.
          </p>
          <p xml:id="i-9biiVyPQ8b53smRXk1bnna">
            En förändring av detta bör ske. Räddningstjänstpersonal behöver
            uppvärderas av lagstiftaren till att vara samhällsviktig genom
            att ges tjänstemannastatus och därmed åtnjuta samma skydd och
            rättigheter som sina kollegor inom Polismyndigheten, kollektivtrafiken
            och väktarkåren.
          </p>
          <p xml:id="i-7oMhVGZV1TXXUonjREhj8M">
            Tjänstemannastatus för all räddningstjänstpersonal skulle vara
            normbildande, det skulle visa vad samhället anser om dessa människor
            som varje dag på jobbet riskerar sitt liv för allas vår trygghet.
            Till syvende och sist upprätthåller de vad regering och riksdag
            bestämt i fråga om att ta hand om och förebygga olyckor och katastrofer
            oavsett vem som drabbats eller var inom riket det sker.
          </p>
          <p xml:id="i-6bYarbMmwa72ZTqvk3gNyb">
            Riksåklagaren anser i sitt betänkande om blåljussabotage att
            polis, räddningstjänst och ambulans har särskilda skyddsbehov.
            De grupper som enligt riksåklagarens egen bedömning är minutoperativa
            måste åtnjuta ett bättre juridiskt skydd från samhället. Men fortfarande
            är det inte klassat som våld mot tjänsteman att hota eller föra
            våld på en brandman eller ett brandbefäl – de saknar fortfarande
            speciellt rättsligt skydd vid hot- och våldssituationer.
          </p>
          <p xml:id="i-DmbhsWkrepWNDZqYN78KUm">
            Att införa tjänstemannastatus skulle innebära att domstolarna
            kan utdöma hårdare straff för våldsverkare som ger sig på samhällets
            stöttepelare. Och inte göra skillnad på samhällsviktigheten bland
            blåljuspersonalen.
          </p>
        </div>
        <div type="ipQuestion">
          <p xml:id="i-JGhtPKH6YPv3X6WRcfdMmX">
            Med anledning av detta vill jag fråga justitie- och migrationsminister
            Morgan Johansson:
            <list rend="unordered">
              <item>
                Avser ministern att verka för tjänstemannastatus för all blåljuspersonal,
                och om inte, varför?
              </item>
              <item>
                På vilket sätt kan ministern tänka sig att agera för att all
                blåljuspersonal ska skyddas av tjänstemannastatus, eller ta steg
                i den riktningen?
              </item>
              <item>
                Avser ministern att klassa brandstationer som skyddsobjekt?
              </item>
            </list>
          </p>
        </div>
      </div>
    </body>
  </text>
</TEI>
