<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0190">
  <teiHeader>
    <fileDesc>
      <titleStmt>
        <title>Interpellation 2019/20:190 av Jens Holm (V)</title>
        <author>Jens Holm (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:190 av Jens Holm (V) till Finansminister Magdalena Andersson (S) om En distansbaserad skatt på tunga lastbilar</title>
          <idno type="rdwebb">H710190</idno>
          <ref type="dokument_url_text">http://data.riksdagen.se/dokument/H710190/text</ref>
          <ref type="dokument_url_html">http://data.riksdagen.se/dokument/H710190</ref>
          <ref type="dokumentstatus_url_xml">http://data.riksdagen.se/dokumentstatus/H710190</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <persName>Jens Holm</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-74hLepsvAgUMEvVVtBCGuc</idno>
            <persName>Finansminister Magdalena Andersson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-74hLepsvAgUMEvVVtBCGuc</idno>
            <persName>Finansminister Magdalena Andersson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-HNfXgAXKd79RxLP7xRdj18">
          <note>Interpellationen är besvarad</note>
        </correspAction>
        <correspAction type="sent" xml:id="i-JZA5JGY4ZTBPZHdyCiCVig" corresp="i-HNw1w34Sd2tGfFnWtdrzZb">
          <date when="2019-12-04"/>
        </correspAction>
        <correspAction type="received" xml:id="i-GJG8FEhJg6MrAeXDgUxj3F" corresp="i-74hLepsvAgUMEvVVtBCGuc">
          <date when="2019-12-06"/>
        </correspAction>
        <correspAction type="answered" xml:id="i-9232JTBowR3wb9LqeqhHXj">
          <date when="2019-12-19"/>
        </correspAction>
        <correspAction type="answered" xml:id="i-17naZ4pdvBzeVoJMzY5x8c" corresp="i-74hLepsvAgUMEvVVtBCGuc">
          <date when="2019-12-19"/>
        </correspAction>
        <correspContext corresp="i-17naZ4pdvBzeVoJMzY5x8c">
          <ref type="record" target="prot-201920--055">Protokoll 2019/20:55 Torsdagen den 19 december</ref>
          <ref type="recordSection" target="unsetDivId">Svar på interpellation 2019/20:190 om en distansbaserad skatt på tunga lastbilar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UKsA23NCdaepx8smZBz6LP">
            Interpellation 2019/20:190 En distansbaserad skatt på tunga lastbilar
            av Jens Holm (V) till Finansminister Magdalena Andersson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DKSNcSv9M5PorfAQp91o8W">
            Sverige har som mål att minska utsläppen från inrikes transporter
            med 70 procent till 2030 jämfört med 2010. Men nuvarande åtgärder
            och beslut bedöms enbart räcka till att minska utsläppen med 35
            procent jämfört med 2010. En rad myndigheter, organisationer och
            utredningar har under många år påtalat behovet av att en distansbaserad
            skatt införs för tunga lastbilar för att minska utsläppen i den
            utsträckning som klimatmålen kräver. I ett nyligen utfört forskningsprojekt
            som har letts av IVL Svenska miljöinstitutet har man studerat
            effekten av en rad styrmedel som påverkar godstransporterna. Forskarna
            kom där fram till att den åtgärd som skulle ge den största minskningen
            av utsläpp är kilometerskatt/vägslitageskatt.
          </p>
          <p xml:id="i-smdWwmM7yJPo5oFq4PbSJ">
            Varje regering som ställer sig bakom uppfattningen att vi befinner
            oss i ett nödläge för klimatet borde rimligen prioritera ett införande
            av en sådan beskattning. Den tunga lastbilstrafiken betalar i
            dag inte för den påverkan den har genom sina externa kostnader
            för samhället i form av till exempel miljö- och klimatpåverkan
            och slitage på vägarna. Skatten förväntas utöver goda klimateffekter
            även resultera i sundare konkurrensförhållanden på våra vägar,
            bättre arbetsvillkor och rättvisare villkor för vår inhemska åkerinäring.
          </p>
          <p xml:id="i-QJzoXwEdvMLyzjtK8rhKYX">
            Regeringen har dock inte tagit några initiativ för att införa
            en beskattning. I samarbete med Vänsterpartiet tog den föregående
            regeringen fram promemorian En ny inriktning för beskattning av
            tung lastbilstrafik, som remitterades 2018. Promemorian föreslår
            att beskattningen bör ändras från en tidsbaserad till en avståndsbaserad
            beskattning för tung lastbilstrafik. Inriktningen på promemorian
            syftar till att lastbilstrafiken i högre grad ska betala för sina
            externa kostnader, i större utsträckning bidra till att finansiera
            infrastruktur och jämna ut konkurrensförhållandena mellan svensk
            och utländsk lastbilstrafik som kör i Sverige. Skatten bör differentieras
            geografiskt dels utifrån tätorts- och landsbygdskörning, dels
            utifrån områden där det finns respektive saknas alternativ till
            vägtransporter. Remissinstanserna har bland annat i sina yttranden
            tagit ställning till att skatten bör differentieras så att den
            avspeglar utsläpp med hänsyn till vad som är möjligt enligt Eurovinjettdirektivet
            (vägavgiftsdirektivet), vilket för närvarande är föremål för omförhandling.
          </p>
          <p xml:id="i-Dg8gHC4U5d1nSotVgg45wE">
            En avståndbaserad beskattning skulle vara möjligt att införa
            med positiva klimateffekter även med nuvarande Eurovinjettdirektiv,
            men genom ändringar i direktivet kan även differentiering med
            avseende på koldioxidutsläpp möjliggöras, vilket ytterligare skulle
            kunna stärka den klimatstyrande effekten. Vänsterpartiet välkomnar
            även Europaparlamentets position om att utfasningen av tidsbaserade
            avgifter bör skyndas på ytterligare till förmån för avståndsbaserade
            avgifter.
          </p>
          <p xml:id="i-XJ5fconEGmD74LYmC6eGhZ">
            En vägslitageskatt innebär en prissättning av godstransporter
            på väg. Detta kommer enligt promemorian att leda till att en viss
            andel av transporterna flyttar över till alternativa trafikslag
            som sjöfart och järnväg. Framför allt gäller det transporter över
            30 mil som är utsatta för konkurrens från andra trafikslag. Hur
            stor överflyttningen blir beror delvis på skattenivåer men också
            på tillgängliga alternativ. Om möjligheterna att transportera
            gods via järnväg eller sjöfart är goda så ökar priskänsligheten
            för vägslitageskatten och därmed överflyttningen.
          </p>
          <p xml:id="i-6F9ewcowXFBtLufTwVvnHP">
            Den tidigare S-MP-regeringen aviserade ambitionen att man skulle
            återkomma med en inriktningsproposition före mandatperiodens slut.
            Så skedde aldrig trots det alltmer ökade behovet av klimatstyrande
            åtgärder för att minska utsläppen inom transportsektorn. Vänsterpartiet
            har under lång tid förespråkat en avståndsbaserad skatt på tunga
            lastbilar som träffsäkert ska vara möjlig att differentiera. Förutom
            den klimatnytta en sådan beskattning skulle kunna medföra ser
            vi stora vinster med att svenska och utländska lastbilar skulle
            kunna beskattas på lika villkor och att myndigheter skulle ges
            bättre möjligheter, genom ett automatiserat avläsningsbart system,
            att upptäcka den illegala lastbilstrafiken. Promemorian En ny
            inriktning för beskattning av tung lastbilstrafik har remitterats
            och därmed har redan en grund lagts för att ett förslag om avståndsbaserad
            beskattning av tung lastbilstrafik bör kunna läggas fram i riksdagen
            i närtid.
          </p>
        </div>
        <div type="ipQuestion">
          <p xml:id="i-MuMnCkh4PjTt6Jb4dt6CPk">
            Med anledning av vad som anförts ovan vill jag fråga finansminister
            Magdalena Andersson:
            <list rend="unordered">
              <item>
                Är det ministerns bedömning att det finns klimatvinster i att
                införa avståndsbaserade skatter/avgifter för lastbilar?
              </item>
              <item>
                Avser ministern att ta initiativ till att en avståndsbaserad
                skatt/avgift införs för tunga lastbilar?
              </item>
              <item>
                Har Sverige i förhandling gällande ändringar i Eurovinjettdirektivet
                aktivt verkat för en utfasning av tidsbaserade avgifter för tunga
                fordon till förmån för avståndsbaserade?
              </item>
            </list>
          </p>
        </div>
      </div>
    </body>
  </text>
</TEI>
