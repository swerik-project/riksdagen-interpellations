<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0466">
  <teiHeader>
    <fileDesc>
      <titleStmt>
        <title>Interpellation 2019/20:466 av Magnus Jacobsson (KD)</title>
        <author>Magnus Jacobsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:466 av Magnus Jacobsson (KD) till Infrastrukturminister Tomas Eneroth (S) om Koldioxidpriset och infrastrukturplaneringen</title>
          <idno type="rdwebb">H710466</idno>
          <ref type="dokument_url_text">http://data.riksdagen.se/dokument/H710466/text</ref>
          <ref type="dokument_url_html">http://data.riksdagen.se/dokument/H710466</ref>
          <ref type="dokumentstatus_url_xml">http://data.riksdagen.se/dokumentstatus/H710466</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-5QUSwQFaazTZF6GHyxaAkw</idno>
            <persName>Magnus Jacobsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-JfJeFQmsjQqpUmKYpY8aei">
          <note>Interpellationen är inlämnad</note>
        </correspAction>
        <correspAction type="sent" xml:id="i-WTgh1uiHJnP3NXumJPd4bh" corresp="i-5QUSwQFaazTZF6GHyxaAkw">
          <date when="2020-08-31"/>
        </correspAction>
        <correspAction type="received" xml:id="i-YZes1WrCyDhU1iBZ74UAzS" corresp="i-G8564CqEnhC5PBjZSwUxsE">
          <date when="2020-09-03"/>
        </correspAction>
        <correspAction type="answered" xml:id="i-Rj8GMpaCBb9A2CKXktB9et">
          <date when="2020-09-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BqUMqAVe2eySvvfLFNs93w">
            Interpellation 2019/20:466 Koldioxidpriset och infrastrukturplaneringen
            av Magnus Jacobsson (KD) till Infrastrukturminister Tomas Eneroth
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-9GX3N9x5LPYZnbWgbWrcMG">
            I juni 2019 höjde Trafikverket, efter rekommendation av ASEK-gruppen
            (Analysmetod och samhällsekonomiska kalkylvärden för transportsektorn),
            den rekommenderade värderingen av utsläpp från koldioxidekvivalenter
            från 1,14 till 7 kronor per kilogram. Med anledning av detta har
            sedan Trafikverket beslutat att det nya kalkylvärdet ska ligga
            till grund för deras egna analyser från och med den 1 maj i år.
          </p>
          <p xml:id="i-EbC9s4TXfHRUNM76sq5Yak">
            Priset på koldioxid har länge varit föremål för forskares uppmärksamhet.
            Mottagaren av 2018 års ekonomipris till Nobels minne, William
            Nordhaus, har under decennier utvecklat klimatekonomiska modeller
            för att ta fram den optimala klimatpolitiken. Det pris som Nordhaus
            definierade som kostnaden för ett extra kilo utsläppt koldioxid
            motsvarar 0,3 kronor – betydligt lägre än den tidigare svenska
            bedömningen om 1,14 kronor och i direkt kontrast till den nu aktuella
            kostnaden om 7 kronor.
          </p>
          <p xml:id="i-CvSxi7DCr8eUKoGSsvRMWk">
            Det blev mycket uppmärksammat när en forskargrupp där även tre
            svenska forskare ingick under sommaren med hjälp av färskare data
            kom fram till ett annorlunda resultat. Forskargruppen presenterade
            sina resultat i den ansedda tidskriften Nature Climate Change
            och landade då på en nivå tre gånger så högt som Nordhaus, motsvarande
            1 krona per kilo. Detta ligger också i linje med de klimatmål
            som sattes upp i Paris där ökningen av jordens medeltemperatur
            hålls under 2 grader men eftersträvas ligga under 1,5 grader.
          </p>
          <p xml:id="i-9oVbVtPHZ4Eik2Y78DyjdC">
            EU-kommissionen rekommenderar 1 krona per kilo för att EU-länderna
            ska uppfylla Parismötets målsättningar.
          </p>
          <p xml:id="i-CYbX6BExH8rxqozAwbRFDk">
            Det kraftigt höjda kalkylvärdet för priset på koldioxid som enligt
            Trafikverket ska gälla i Sverige stödjer sig i ASEK-gruppens utgångspunkt
            på den maximala reduktionspliktsavgiften. Reduktionspliktsavgiften
            fastställs av Regeringskansliet. Genom att använda den lagligt
            maximala reduktionspliktsavgiften om 7 kronor uppnåddes det underlag
            som ligger till grund för det höga priset på koldioxid.
          </p>
          <p xml:id="i-EfwMSvde45mLYwoxPWzhPk">
            Samtidigt konstaterar Trafikanalys i Bilaga 4 Transportsektorns
            samhällsekonomiska kostnader – rapport 2020 att kostnaderna är
            kraftigt överdrivna i relation till den riktiga kostnad som drivmedelsproducenterna
            möter för att uppnå reduktionsplikten. Syftet med reduktionspliktsavgiften
            är att skapa incitament för att uppnå reduktionsplikten. Med Regeringskansliets
            avgiftssättning hamnar kostnaden långt över priset för att reducera
            koldioxidutsläpp och tappar förankringen med befolkningens betalningsvilja.
            Den aggressivt satta avgiften riskerar, med sin bristande förankring
            i instrumentets villkor, att underminera förtroendet för såväl
            prissättningen som de institutioner som sätter den.
          </p>
          <p xml:id="i-C8DUfKYnQJ1k1gaXA4kYBe">
            Trafikanalys finner också att Regeringskansliets bedömningar
            av kostnaden för att minska utsläppen av koldioxid respektive
            drivmedel sattes ”ungefärligt” och med ”säkerhetsmarginal för
            oväntade höjningar av världsmarknadspriset på biodrivmedel”. Med
            den stora vikt som den nya koldioxidvärderingen får anser Trafikanalys
            att ”större krav på underlagets exakthet borde vara eftersträvansvärt”.
          </p>
          <p xml:id="i-Kr5tYMPXQVFFvWXi1KZWna">
            Höjningen från 1,14 till 7 kronor har beskrivits som ”en revolution
            i det tysta” och förändrar förutsättningarna för de olika trafikslagen
            att möta sina samhällsekonomiska marginalkostnader. För personbilstrafiken
            innebär förändringen att man inte längre klarar kostnaderna. För
            sjöfarten innebär beskedet att förmågan att bära sina samhällsekonomiska
            kostnader blir så svag att samhället därmed på något sätt även
            bör börja flytta gods bort från sjöfarten. För tågtrafiken blir
            det tvärtom. För regeringen kan detta tänkas vara väldigt välkommet,
            eftersom det ger förutsättningar att göra en helt ny bedömning
            av höghastighetsbanans förutsättningar att finansieras.
          </p>
          <p xml:id="i-5YgzCqPBhYGY1rNv48XSsR">
            Den extrema bedömningen av priset på koldioxid blir så tungt
            vägande att andra samhällsekonomiska underlag i jämförelse får
            en mycket blygsam roll. Arbete med trafiksäkerhet, buller och
            olika hälsofarliga emissioner blir försumbara i jämförelse med
            koldioxidens kostnad.
          </p>
        </div>
        <div type="ipQuestion">
          <p xml:id="i-58zMM265EjcrKWxJvTWHXq">
            Med anledning av ovanstående vill jag ställa följande frågor
            till infrastrukturminister Tomas Eneroth:
            <list rend="unordered">
              <item>
                Hur förhåller sig ministern till att Sveriges infrastrukturprojekt
                ska stödja sig på kalkylvärden som skiljer sig så markant från
                den etablerade forskningens syn på priset på koldioxid?
              </item>
              <item>
                Avser ministern att förändra infrastrukturpolitikens mål för
                sjöfarten, luftfarten och personbilstrafiken till följd av det
                höjda kalkylvärdet?
              </item>
              <item>
                Avser ministern att göra andra trafikpolitiska avvägningar såsom
                trafiksäkerhet, buller eller hälsofarliga emissioner då deras
                kalkylerade kostnader blir så obetydliga i jämförelse med kostnaden
                för koldioxidutsläpp?
              </item>
            </list>
          </p>
        </div>
      </div>
    </body>
  </text>
</TEI>
