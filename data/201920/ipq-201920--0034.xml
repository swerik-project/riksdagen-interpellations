<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0034">
  <teiHeader>
    <fileDesc>
      <titleStmt>
        <title>Interpellation 2019/20:34 av Lars Beckman (M)</title>
        <author>Lars Beckman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:34 av Lars Beckman (M) till Statsrådet Per Bolund (MP) om Handläggningstider för bygglov och fastighetsbildning</title>
          <idno type="rdwebb">H71034</idno>
          <ref type="dokument_url_text">http://data.riksdagen.se/dokument/H71034/text</ref>
          <ref type="dokument_url_html">http://data.riksdagen.se/dokument/H71034</ref>
          <ref type="dokumentstatus_url_xml">http://data.riksdagen.se/dokumentstatus/H71034</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8LDEcfmJoNdnZMCPvSjiNu</idno>
            <persName>Lars Beckman</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <persName>Statsrådet Per Bolund</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-GKkGnMfLQ4MkiUW5zV3JiB">
          <note>Interpellationen är besvarad</note>
        </correspAction>
        <correspAction type="sent" xml:id="i-MYx2aizxEV1aKNQ9bKfB6d" corresp="i-8LDEcfmJoNdnZMCPvSjiNu">
          <date when="2019-10-09"/>
        </correspAction>
        <correspAction type="received" xml:id="i-DSBvwwjXFeHcMSZkPYE7nR" corresp="i-C2s3YhmmVmNkgvznmmnD4x">
          <date when="2019-10-11"/>
        </correspAction>
        <correspAction type="answered" xml:id="i-2oGb7DE4GJ8p4dSH8yLMUa">
          <date when="2019-10-22"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AE71aKGUPQLJuS2bPKzsCg">
            Interpellation 2019/20:34 Handläggningstider för bygglov och
            fastighetsbildning av Lars Beckman (M) till Statsrådet Per Bolund
            (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VQmAZBqympU2EWhBdnEiGG">
            Riksdagens utredningstjänst beskriver i en rapport (Dnr 2019:1070)
            att handläggningstiderna för bygglov respektive fastighetsbildning
            under första halvåret 2019 är väldigt annorlunda i olika delar
            av landet. Vad gäller bygglov saknas, av flera olika skäl, statistik
            avseende handläggningstid. De studier som under senare år gjorts
            avseende handläggningstiden för bygglov har dock visat att kommunerna
            i de flesta fall klarar av att hålla tidsfristen på tio veckor.
          </p>
          <p xml:id="i-Vc5hhXjphiqznRrrZ9uDP">
            Vad gäller handläggningstider för fastighetsbildningsärenden
            saknas samlad nationell statistik. Statistiken från den statliga
            lantmäterimyndigheten (SLM) visar på en stor spridning vad gäller
            den genomsnittliga handläggningstiden för fastighetsbildningsärenden
            som avslutats under första halvåret 2019. Den kundbehovsindelade
            statistiken från SLM visar att handläggningstiden generellt är
            kortare för privat bostadsbyggande än för övriga kundbehov. Det
            är stor spridning vad gäller handläggningstid både inom och mellan
            olika regioner samt mellan de olika kundbehoven. Vad gäller handläggningstiden
            för kundbehovet privat bostadsbyggande uppfylls oftare målet om
            en handläggningstid på maximalt 40 veckor. För andra kundbehov
            överskrids målet mer frekvent.
          </p>
          <p xml:id="i-DccnHARs4cfoGdMyN2JrD2">
            Av rapporten framgår bland annat att handläggningstiden i genomsnitt
            är något längre i större städer än i övriga kommungrupper vad
            gäller kundbehovet privat bostadsbyggande. Landsbygdskommuner
            med besöksnäring hade i genomsnitt den kortaste handläggningstiden
            för samma kundbehov. Vad gäller kundbehovet samhällsservice tycks
            handläggningstiden vara något kortare i pendlingskommuner och
            större städer än i landsbygdskommuner, mindre städer och långpendlingskommuner
            nära större stad. Den genomsnittliga handläggningstiden inom kundbehovet
            fastighetssamverkan och gemensamt nyttjande var avsevärt längre
            i större städer än i övriga kommungrupper.
          </p>
          <p xml:id="i-Qxka3VLJgish9ue9hBDqbh">
            I rapporten framgår att många kommunala lantmäterimyndigheter
            (KLM) men inte alla klarar att nå målet om en handläggningstid
            på i genomsnitt maximalt 40 veckor.
          </p>
          <p xml:id="i-FSXijPUqhFnrBPCYnmj6jA">
            RUT-rapporten visar att det saknas statistik som omöjliggör en
            löpande uppföljning av handläggningstider i den myndighetsutövning
            inom plangenomförandeområdet som utförs av 290 kommuner och den
            statliga lantmäterimyndigheten. Då det gäller bygglov finns i
            PBL en lagstiftad maxtid och även en sanktionsregel om beslut
            inte ges inom tio veckor. För fastighetsbildning saknas helt regler
            som styr handläggningstid.
          </p>
          <p xml:id="i-CfVwEgyFE8FK1Ghq1My7e7">
            Under många år har kritik riktats mot långa handläggningstider
            inom plangenomförandeområdet. När kommunerna fattat beslut om
            byggrätt – ofta efter lång handläggningstid i detaljplaneärenden
            – är det av största vikt att fastighetsägare och byggherrar snabbt
            kan få ett beslut om bygglov eller ändrad fastighetsindelning.
          </p>
          <p xml:id="i-F7hJ622rhNBY8azJChHJ1J">
            RUT-rapporten visar att långa handläggningstider förekommer och
            att den genomsnittliga handläggningstiden för fastighetsbildning
            inom SLM kan variera mycket beroende på var i landet åtgärden
            genomförs (privat bostadsbyggande: Blekinge 23 veckor–Västernorrland
            59 veckor). För utveckling av fastigheter på landsbygden är variationen
            något mindre (jord- och skogsbruksändamål: Västra Götaland 52
            veckor–Stockholm 80 veckor). Rapporten visar också att det hos
            KLM finns en stor spridning i handläggningstider (Karlskoga 13
            veckor–Örnsköldsvik 81 veckor) och även en stor spridning i Stockholmsregionen
            (Södertälje 26 veckor–Nacka 74 veckor).
          </p>
          <p xml:id="i-ToKJisBkfSWj5n3jKFBDKr">
            Mot bakgrund av innehållet i RUT-rapporten är min fråga till
            statsrådet Per Bolund:
          </p>
          <p xml:id="i-6RqGPi9LVapq5BN5m2mNUo">
            Vad avser statsrådet att göra för att förbättra den löpande uppföljningen
            av handläggningstider och för att skapa kortare och mer likvärdiga
            handläggningstider i hela landet?
          </p>
        </div>
      </div>
    </body>
  </text>
</TEI>
