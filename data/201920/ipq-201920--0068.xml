<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0068">
  <teiHeader>
    <fileDesc>
      <titleStmt>
        <title>Interpellation 2019/20:68 av Thomas Morell (SD)</title>
        <author>Thomas Morell (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:68 av Thomas Morell (SD) till Infrastrukturminister Tomas Eneroth (S) om Medicinska krav för tyngre behörigheter</title>
          <idno type="rdwebb">H71068</idno>
          <ref type="dokument_url_text">http://data.riksdagen.se/dokument/H71068/text</ref>
          <ref type="dokument_url_html">http://data.riksdagen.se/dokument/H71068</ref>
          <ref type="dokumentstatus_url_xml">http://data.riksdagen.se/dokumentstatus/H71068</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-G9Ze2ayHon2kkwVgXWott8</idno>
            <persName>Thomas Morell</persName>
            <state ref="unknown" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-LL3LKRNPxMWFDkfWRoTfy9">
          <note>Interpellationen är besvarad</note>
        </correspAction>
        <correspAction type="sent" xml:id="i-ANgmjbprChfkZ6tqYsQCWC" corresp="i-G9Ze2ayHon2kkwVgXWott8">
          <date when="2019-10-21"/>
        </correspAction>
        <correspAction type="received" xml:id="i-7KiptN7NAxKdD4JY2Gqzpp" corresp="i-G8564CqEnhC5PBjZSwUxsE">
          <date when="2019-10-23"/>
        </correspAction>
        <correspAction type="answered" xml:id="i-4EJh92T3NBAhnJJwJmcEHq">
          <date when="2019-11-08"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Lh4KbtEed4bXSsemW6qE2p">
            Interpellation 2019/20:68 Medicinska krav för tyngre behörigheter
            av Thomas Morell (SD) till Infrastrukturminister Tomas Eneroth
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PscjkVGTtrqYk3DvvtikQo">
            Under det här året har vi kunnat läsa ett stort antal artiklar
            om yrkesförare som mist sina tyngre behörigheter på grund av att
            Transportstyrelsen ändrat sin tillämpning av de medicinska kraven
            för tyngre behörigheter. De förare som drabbats av den nya och
            striktare hållningen har innehaft sina tyngre behörigheter under
            lång tid. Flera av dem har en lång yrkeskarriär som förare av
            tunga fordon med mer än 20 års erfarenhet bakom ratten och i vissa
            fall mer än 40 års innehav av tyngre behörigheter. Ofta är karriären
            dessutom prickfri, men likväl anses dessa förare vara olämpliga
            som förare av tunga fordon. Transportstyrelsens syn på dessa förare
            ändrades över en natt, bokstavligt talat. Med mer än 20 års prickfritt
            yrkesliv bakom ratten har man mer än väl visat att man uppfyller
            alla krav som kan ställas på en ansvarsfull förare.
          </p>
          <p xml:id="i-9YGSwDXmKiANCm5DMHFRRm">
            Har det skett någon förändring ur medicinsk synpunkt hos dessa
            förare? Svaret är nej; det är fråga om en skärpt tillämpning av
            lagstiftningen som lett till den hårdare tillämpningen. De drabbade
            förarna är fortfarande lika dugliga yrkesmän som tidigare, men
            de straffas av en fyrkantig hållning till regelverket – en hållning
            som fick EU-kommissionens presschef i Sverige, Johan Wullt, att
            kontakta SVT efter deras inslag om två av de drabbade förarna.
          </p>
          <p xml:id="i-Hjy6nfnQNcB7uccVvEzZJ6">
            Jag återger texten i mejlet ordagrant här nedan och återkommer
            med kommentarer efter citatet.
          </p>
          <p xml:id="i-8uY1Rm4X2daV6nf8ekguzP">
            ”Ni har haft kontakt med vårt kontor angående era respektive
            inslag om Peter Nertling från Falkenberg och Patrick Jonasson
            från Åre som båda har fått sin behörighet som yrkesförare indragen
            pga. sin epilepsidiagnos.
          </p>
          <p xml:id="i-K4szjBjCYg5tTYR6XdQuaM">
            I rapporteringen har framkommit att Transportstyrelsen tagit
            bort en undantagsregel efter påtryckningar från EU som tidigare
            låtit personer med epilepsi få dispens för att köra buss och lastbil.
          </p>
          <p xml:id="i-WokCfApcWKc7ndhmiSDdzw">
            Vi har varit i kontakt med Transportstyrelsen och skulle vilja
            nyansera bilden.
          </p>
          <p xml:id="i-ARZYT4DFpXofGdMvYHXvwg">
            Det är sant att Sverige på grund av EU:s ändringsdirektiv om
            körkort från 2009 tvingades att ta bort de s.k. farfarsreglerna
            (som i artiklarna kallas för undantagsregler) ur körkortslagen.
            Farfarsreglerna innebar att personer som hade fått sitt körkort
            före ett visst datum, fick fortsätta att inneha det trots att
            de inte uppfyllde de nya kraven avseende exempelvis epilepsi.
          </p>
          <p xml:id="i-KBPtXypm5mkkfruBHZKdAC">
            Men vad som inte framkom i er rapportering - vilket är helt centralt
            - är att EU-kommissionens ändringsdirektiv också innehåller skrivningar
            som skulle kunna innebära ett undantag för sådana fall. Så här
            står det i direktivet: ’Nationella myndigheter kan ge förare med
            förutsättningar för en god prognos tillstånd att föra motorfordon
            tidigare.’
          </p>
          <p xml:id="i-LisL1DoAHq1NbKHsuQQx6N">
            Enligt Transportstyrelsen har de i vissa intervjuer informerat
            om att det finns en sådan möjlighet att ansöka om undantag. Det
            spelar egentligen ingen roll varför detta inte har framkommit
            i media. Det viktiga är att de personer vars karriär skulle kunna
            avgöras ifall de fick undantag också får kännedom om att det finns
            en möjlighet att begära undantag.
          </p>
          <p xml:id="i-76X4AfrochRNVPC69JnvRk">
            Vi bidrar gärna med information och kommentarer om ni väljer
            att göra en uppföljning för att upplysa allmänheten och inte minst
            de förare som blivit att med sina körkort efter att ha drabbats
            av epilepsi att det finns möjligheter att söka undantag.
          </p>
          <p xml:id="i-yjYqgqgxXHmxpmMKCdtfG">
            Det är viktigt att EU inte svartmålas när det saknas skäl. I
            det här fallet finns det en lagstiftning på EU-nivå som ger nationella
            myndigheter möjlighet till undantag. Då bör inte skulden för att
            person inte får behålla sitt körkort läggas på den gemensamma
            EU-lagstiftningen.”
          </p>
          <p xml:id="i-YAEfrmxnU9aYcrg2GBYVT5">
            Tv-inslagen belyste förare med diagnosen epilepsi (drabbade som
            barn och har medicinerat i förebyggande syfte upp i vuxen ålder),
            men även förare med synfältsdefekter har drabbats hårt av Transportstyrelsens
            alltför fyrkantiga tolkning.
          </p>
          <p xml:id="i-ETNhhtaW48N7h7kafcbs7U">
            För att återgå till det som EU-kommissionens presschef faktiskt
            skriver i sitt mejl finns det en möjlighet att ge dessa förare
            undantag. Trots att det uppenbarligen finns en möjlighet att ge
            ”gamla” förare undantag väljer Transportstyrelsen att dra in deras
            behörigheter.
          </p>
          <p xml:id="i-KvMvXRz6nen33RGY9mACcj">
            Låt mig belysa ett par viktiga textrader från EU-kommissionens
            presschef.
          </p>
          <p xml:id="i-MfiwvkmsHt7t1AjM8HhsiS">
            ”Det viktiga är att de personer vars karriär skulle kunna avgöras
            ifall de fick undantag också får kännedom om att det finns en
            möjlighet att begära undantag.”
          </p>
          <p xml:id="i-LbjnxMAqGBswJ4GzLYTAmr">
            Personligen känner jag till flera fall där den drabbade föraren
            drivit en rättsprocess mot Transportstyrelsens beslut men där
            både Transportstyrelsen och domstolar nekat individen möjligheten
            till annat utfall av beslutet.
          </p>
          <p xml:id="i-JrJjpXzYiGDM6P7jrfdvby">
            ”Det är viktigt att EU inte svartmålas när det saknas skäl. I
            det här fallet finns det en lagstiftning på EU-nivå som ger nationella
            myndigheter möjlighet till undantag. Då bör inte skulden för att
            person inte får behålla sitt körkort läggas på den gemensamma
            EU-lagstiftningen.”
          </p>
          <p xml:id="i-9wLz4whxMDch7AKtogEJzA">
            Klandra den som klandras bör, helt rätt! I dessa fall är det
            Transportstyrelsen som gjort en felaktig bedömning och i praktiken
            gett duktiga yrkesmän ett yrkesförbud trots att det bevisligen
            saknas grund för att misstro dessa människors förmåga att framföra
            ett tungt fordon.
          </p>
          <p xml:id="i-BzFNuzzLtoZQCiiic2X3Vw">
            Lyssnar man på förarnas läkare får man en annan bild av deras
            sjukdomsbild, och det är sannolikt därför EU-kommissionen öppnar
            för vidare undantag gällande ”gamla” förare. Att man tillämpar
            de striktare bestämmelserna när det gäller nya ansökningar om
            tyngre behörigheter är i sin ordning, men att ge erfarna och bevisligen
            dugliga förare yrkesförbud är inte acceptabelt.
          </p>
          <p xml:id="i-XqdqsGpH3tGs3u7DJmtJWr">
            Med EU-kommissionens presschefs mejl som grund kan man konstatera
            att Transportstyrelsen inte hanterar EU-lagstiftningen utifrån
            dess lydelse.
          </p>
          <p xml:id="i-FtP6xDVVuKf941fY9FJuh5">
            Med hänvisning till texten här ovan är min fråga till infrastrukturminister
            Tomas Eneroth:
          </p>
          <p xml:id="i-AMbTF1yYCDuTeQjBfAhwuW">
            Vilka åtgärder avser ministern att vidta för att säkerställa
            att yrkesförare får en rättssäker bedömning gällande deras högre
            behörigheter?
          </p>
        </div>
      </div>
    </body>
  </text>
</TEI>
