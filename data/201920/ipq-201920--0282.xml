<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0282">
  <teiHeader>
    <fileDesc>
      <titleStmt>
        <title>Interpellation 2019/20:282 av Lars Beckman (M)</title>
        <author>Lars Beckman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:282 av Lars Beckman (M) till Arbetsmarknadsminister Eva Nordmark (S) om Arbetsmiljö i naturområden med rovdjur</title>
          <idno type="rdwebb">H710282</idno>
          <ref type="dokument_url_text">http://data.riksdagen.se/dokument/H710282/text</ref>
          <ref type="dokument_url_html">http://data.riksdagen.se/dokument/H710282</ref>
          <ref type="dokumentstatus_url_xml">http://data.riksdagen.se/dokumentstatus/H710282</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8LDEcfmJoNdnZMCPvSjiNu</idno>
            <persName>Lars Beckman</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-PeMj54xpJ7ARDpgP8iEYQ9</idno>
            <persName>Arbetsmarknadsminister Eva Nordmark</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-PeMj54xpJ7ARDpgP8iEYQ9</idno>
            <persName>Arbetsmarknadsminister Eva Nordmark</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-WKaGM6MogELgSzjnG3JQYx">
          <note>Interpellationen är besvarad</note>
        </correspAction>
        <correspAction type="sent" xml:id="i-57xXxcTvJB4oV9jSxuRnrE" corresp="i-8LDEcfmJoNdnZMCPvSjiNu">
          <date when="2020-01-23"/>
        </correspAction>
        <correspAction type="received" xml:id="i-H4seP2EKzSqNVNVHLqrBBc" corresp="i-PeMj54xpJ7ARDpgP8iEYQ9">
          <date when="2020-01-28"/>
        </correspAction>
        <correspAction type="answered" xml:id="i-9QgXntiQDTJWWczvZ7xVxK">
          <date when="2020-02-14"/>
        </correspAction>
        <correspAction type="answered" xml:id="i-H64AAdfz82cuvFcwsg5j1B" corresp="i-PeMj54xpJ7ARDpgP8iEYQ9">
          <date when="2020-02-14"/>
        </correspAction>
        <correspContext corresp="i-H64AAdfz82cuvFcwsg5j1B">
          <ref type="record" target="prot-201920--075">Protokoll 2019/20:75 Fredagen den 14 februari</ref>
          <ref type="recordSection" target="unsetDivId">Svar på interpellation 2019/20:282 om arbetsmiljö i naturområden med rovdjur</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4sjhEas2Dcjvh5R64xPRKB">
            Interpellation 2019/20:282 Arbetsmiljö i naturområden med rovdjur
            av Lars Beckman (M) till Arbetsmarknadsminister Eva Nordmark (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-KEszg1aJLkTkozAW9uCsPW">
            Det finns en skyddslagstiftning för att medarbetare inte ska
            skada sig eller förolyckas på arbetet. Det är en lagstiftning
            som har ett brett stöd i Sveriges riksdag. Lagstiftningen gäller
            av logiska skäl inte egna företagare i samma utsträckning, men
            våra myndigheter borde arbeta tillsammans för att säkerställa
            en god arbetsmiljö även för den som arbetar ensam i skogen. I
            Hälsingland finns det ca 70–90 vargar som rör sig på ett relativt
            begränsat område. Det här har nu blivit en arbetsmiljöfråga såväl
            för anställda i företag som för egna företagare. Tidningen Ljusnan
            skriver om en företagare som känner en stor oro över sin egen
            arbetsmiljö. En egenföretagare och skogsförvaltare i Galven, som
            har skog och mark i hela Hälsingland som sitt arbetsområde, beskriver
            i en artikel sin problematik: ”Det handlar om minst 30 stycken
            vargar som rör sig i mitt arbetsområde, det är riktigt otäckt
            att jobba ute som läget är nu. Det finns bland annat en flock
            på 14 vargar som rör sig här. Det är läskigt”, säger han i artikeln.
            Företagaren beskriver i artikeln i Ljusnan att han alltid har
            en larmdosa med sig när han är ute i skogen. Han berättar att
            han jobbar helt själv och att han ibland är utan mobiltäckning
            och poängterar att han i sitt jobb som egenföretagare inom skogsbruket
            är särskilt utsatt. ”Jag vet inte om det ska till ett tillbud
            för att myndigheterna ska vakna till liv och inse att detta är
            ett problem. Jag vill inte att något ska hända”, säger han i samma
            artikel.
          </p>
          <p xml:id="i-RYxjFdEPNxbQVvTFepRxYh">
            Företrädare för Arbetsmiljöverket säger i samma artikel att situationen
            är svår och att en egenföretagare ska göra en egen riskbedömning
            och ta ansvar för sin egen arbetsmiljö. Det finns dock även anställda
            som är ute i samma skogar och gör liknande arbetsuppgifter och
            som är i samma utsatta situation när det gäller rovdjur och de
            risker det medför.
          </p>
          <p xml:id="i-BS8WHkT58dQ6hZG2TjEJGr">
            Här finns det uppenbarligen olika intressen och olika lagstiftningar
            som står emot varandra. Arbetsgivarens ansvar för en god arbetsmiljö
            och småföretagarens förmåga att göra en egen riskbedömning och
            skydda sig själv står mot rovdjurspolitiken och dess lagstiftning.
          </p>
          <p xml:id="i-THFiKcbWqd1nvgqckEPU2N">
            I ett skriftligt svar på en fråga från mig om ministern tänker
            ta några initiativ för att säkerställa en god arbetsmiljö och
            minska riskerna för de medarbetare och småföretagare som rör sig
            i skog och mark med ett högt rovdjurstryck skriver statsrådet:
          </p>
          <p xml:id="i-S4H1hAZ6A1NVxansq5GKRa">
            ”Regeringens utgångspunkt för arbetsmiljöpolitiken är att ingen
            ska riskera att dö, skadas, eller bli sjuk av sitt arbete. Arbetsgivaren
            har det yttersta ansvaret för arbetsmiljön. Det systematiska arbetsmiljöarbetet
            ska bedrivas på alla arbetsplatser som en ständigt pågående process
            där de centrala aktiviteterna utgörs av att undersöka arbetsmiljön,
            bedöma risker, vidta åtgärder och sedan följa upp att åtgärderna
            har haft effekt. Både människor och rovdjur ska kunna leva i Sverige.
            Därför är det viktigt att vi gör vad vi kan på alla plan för att
            det ska fungera så bra som möjligt. Vi måste ha en politik som
            värnar både människan och djuret. Det övergripande målet för rovdjurspolitiken
            är att varg och andra stora rovdjur ska ha gynnsam bevarandestatus
            samtidigt som tamdjurshållning inte påtagligt försvåras och socioekonomisk
            hänsyn ska tas. Regeringens arbetsmiljöstrategi innehåller en
            nollvision mot dödsolyckor och förebyggande av arbetsolyckor.
            Att bekämpa dödsolyckor i arbetet är en viktig prioritering för
            regeringen. Regeringen har lyft upp det viktiga arbetet mot dödsolyckor
            och arbetar för att förhindra ytterligare dödsfall, framförallt
            i de mest olycksdrabbade branscherna. Det arbetsmiljöregelverk
            som behövs finns på plats.”
          </p>
          <p xml:id="i-Ar4Tt8TXMtKZRX7vaEHj6G">
            Jag vill med anledning av ovanstående fråga arbetsmarknadsminister
            Eva Nordmark:
          </p>
          <p xml:id="i-RrMAjMwQck1Wr5r2QburPp">
            1. Hur är regeringens arbetsmiljöstrategi, med en nollvision
            mot dödsolyckor och med förebyggande av arbetsplatsolyckor, förenlig
            med att arbetsgivaren inte kan påverka antalet vargar i ett område,
            dvs. arbetsmiljön?
          </p>
          <p xml:id="i-E9E4ToBhGAtwA33T9j71JA">
            2. Vilka åtgärder, genom exempelvis lagstiftning eller genom
            styrning av Arbetsmiljöverket, avser ministern att vidta för att
            förbättra det förebyggande arbetet mot arbetsplatsolyckor relaterade
            till rovdjur för personer som arbetar i skogen?
          </p>
        </div>
      </div>
    </body>
  </text>
</TEI>
