<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0198">
  <teiHeader>
    <fileDesc>
      <titleStmt>
        <title>Interpellation 2019/20:198 av Daniel Riazat (V)</title>
        <author>Daniel Riazat (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:198 av Daniel Riazat (V) till Utbildningsminister Anna Ekström (S) om Det fria skolvalet</title>
          <idno type="rdwebb">H710198</idno>
          <ref type="dokument_url_text">http://data.riksdagen.se/dokument/H710198/text</ref>
          <ref type="dokument_url_html">http://data.riksdagen.se/dokument/H710198</ref>
          <ref type="dokumentstatus_url_xml">http://data.riksdagen.se/dokumentstatus/H710198</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9AVauGWoNZ6utf3kmZanbm</idno>
            <persName>Utbildningsminister Anna Ekström</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <persName>Daniel Riazat</persName>
            <state ref="Q110837" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-RmPKukd4YPKskXTDZinSvz">
          <note>Interpellationen är besvarad</note>
        </correspAction>
        <correspAction type="sent" xml:id="i-SSs3TVvmvnJN8Sj9uzyMyv" corresp="i-Xbq1HVkxhCYVmfPLN63HRo">
          <date when="2019-12-06"/>
        </correspAction>
        <correspAction type="received" xml:id="i-6nLhKGiMZmsL4XcoQxEWFK" corresp="i-9AVauGWoNZ6utf3kmZanbm">
          <date when="2019-12-10"/>
        </correspAction>
        <correspAction type="answered" xml:id="i-GyNqGMKwAu7ztfBimEfFy9">
          <date when="2019-12-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BYCcafyjVh1TobfE3N4NfD">
            Interpellation 2019/20:198 Det fria skolvalet av Daniel Riazat
            (V) till Utbildningsminister Anna Ekström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QbJfH25zzaDx2zGSV4FXKM">
            All forskning indikerar att betydelsen av elevers sociala bakgrund,
            klasstillhörighet och etniska bakgrund ökar när det gäller skolresultaten.
            Det fria skolvalet i grundskolan har bidragit till att elever
            vars föräldrar har större studievana samlas i skolor där det finns
            många andra studiemotiverade elever. Föräldrars utbildningsbakgrund
            spelar allt större roll för hur väl barnen utvecklas under sin
            skolgång. Konsekvensen av detta har bland annat blivit en ökande
            skolsegregation.
          </p>
          <p xml:id="i-RCan6HhyXmnvRry2eEqxPP">
            Enligt 1 kap. 9 § skollagen (2010:800) ska utbildningen inom
            skolväsendet vara likvärdig inom varje skolform och inom fritidshemmet
            oavsett var i landet den anordnas. En likvärdig skola betyder
            att alla elever ska ha lika tillgång till utbildning, lika kvalitet
            på utbildningen och att skolan ska kompensera för elevers olika
            förutsättningar. Med andra ord ska alla elever ges möjlighet till
            goda studieresultat oavsett bakgrund och vilken skola de går i.
          </p>
          <p xml:id="i-JmLidBFBJyUmpGqWCAv3Ys">
            Enligt flera rapporter från bland andra Organisationen för ekonomiskt
            samarbete och utveckling (OECD), som släpper PISA-rapporterna,
            har dock kunskapsskillnaderna mellan de svenska skolorna ökat
            drastiskt. Även Institutet för arbetsmarknads- och utbildningspolitisk
            utvärdering (IFAU) har konstaterat att skillnaderna mellan resultaten
            på olika skolor ökar och att detta till stor del beror på att
            elever sorteras på olika skolor. I rapporten Skolsegregation och
            skolval (2015:5) menar de att den ökande boendesegregationen är
            huvudförklaringen till den stora skolsegregationen, men även att
            skolvalet har bidragit till att resultatskillnaderna mellan skolor
            ökar.
          </p>
          <p xml:id="i-6VvF1A6pNCQgwFRb6pRD89">
            Den svenska skolan är inte i kris, men det är den svenska skolpolitiken.
            Skolpolitiken måste ha som tydlig utgångspunkt alla elevers rätt
            till likvärdig och högkvalitativ kunskap, inte bara på papperet
            utan också i praktiken. Men skolvalet leder åt helt fel håll.
            Att skolan ska vara en plats där elever med olika bakgrund och
            erfarenheter kan mötas blir alltmer avlägset. Vänsterpartiet anser
            att alla barn oavsett bostadsort, klassbakgrund och etnisk bakgrund
            ska garanteras en bra skola i stället för dagens segregerande
            skolvalssystem.
          </p>
          <p xml:id="i-DxPmQuQ3P7RjvC9DrAwwct">
            Mot denna bakgrund vill jag fråga utbildningsminister Anna Ekström:
          </p>
          <p xml:id="i-D5YgX3C3qYSkCsYJNWimws">
            Vilka åtgärder avser ministern att vidta för att motverka skolsegregationen?
          </p>
        </div>
      </div>
    </body>
  </text>
</TEI>
