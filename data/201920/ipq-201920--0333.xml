<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0333">
  <teiHeader>
    <fileDesc>
      <titleStmt>
        <title>Interpellation 2019/20:333 av Gudrun Brunegård (KD)</title>
        <author>Gudrun Brunegård (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:333 av Gudrun Brunegård (KD) till Utbildningsminister Anna Ekström (S) om Forskningsstöd kring skärmtid och digitala verktyg för förskolebarn</title>
          <idno type="rdwebb">H710333</idno>
          <ref type="dokument_url_text">http://data.riksdagen.se/dokument/H710333/text</ref>
          <ref type="dokument_url_html">http://data.riksdagen.se/dokument/H710333</ref>
          <ref type="dokumentstatus_url_xml">http://data.riksdagen.se/dokumentstatus/H710333</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9AVauGWoNZ6utf3kmZanbm</idno>
            <persName>Utbildningsminister Anna Ekström</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-JLXuQC8Bjt8suyRFj6kC3h</idno>
            <persName>Gudrun Brunegård</persName>
            <state ref="Q213654" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-YSZGydnSRcECCTgsHKQmKb">
          <note>Interpellationen är besvarad</note>
        </correspAction>
        <correspAction type="sent" xml:id="i-HoZt2nAE1ktToPKomUgXck" corresp="i-JLXuQC8Bjt8suyRFj6kC3h">
          <date when="2020-02-12"/>
        </correspAction>
        <correspAction type="received" xml:id="i-YWxTkbMYmzn5C8SfQNANU9" corresp="i-9AVauGWoNZ6utf3kmZanbm">
          <date when="2020-02-14"/>
        </correspAction>
        <correspAction type="answered" xml:id="i-M6CLJTFY2jPZN5jPEasmi9">
          <date when="2020-02-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7syydxBkTPK5br7MAiZUiu">
            Interpellation 2019/20:333 Forskningsstöd kring skärmtid och
            digitala verktyg för förskolebarn av Gudrun Brunegård (KD) till
            Utbildningsminister Anna Ekström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PdJunNy3mcaxh8TXjLp2wS">
            Den digitala revolutionen har medfört att datorer och digitala
            hjälpmedel används inom allt fler områden. I dag är även många
            mycket små barn regelbundna användare av skärmar. Ögonläkare har
            sedan länge varnat för att ögats utveckling kan påverkas negativt
            av alltför långa stunders fixering på ett objekt på ett fast avstånd,
            som en pekplatta eller datorskärm.
          </p>
          <p xml:id="i-StLgDsYaPaD8uYcaC3JaMe">
            Omfattande skärmanvändning hos barn kan även kopplas till ökad
            risk för fetma och försämrad sömn. Den amerikanska barnläkarföreningen
            gav i den ansedda barnmedicinska tidskriften JAMA Pediatrics i
            februari 2019 ut rekommendationer för skärmtid, inklusive tv-tittande
            och videospel. Enligt den amerikanska barnläkarföreningen bör
            barn under två år helt undvika digitala medier, undantaget videochatt.
            Två- till femåringar bör inte titta på mer än en timmes högkvalitativ
            barnproduktion per dag.
          </p>
          <p xml:id="i-84PiAuKsvGze1NGoC5fuZU">
            Sedan juli 2019 finns en ny reviderad läroplan för förskolan,
            där ämnet ”Digital kompetens” införts. I Skolverkets kommentarer
            beskrivs hur förskolebarnen får använda digital kamera eller surfplatta.
            Det poängteras att ”digitalisering i förskolan handlar inte om
            att barnen ska sitta mer framför skärmar, utan i stället kan förskolan
            medvetet använda sig av ett varierat utbud av aktiviteter, exempelvis
            en digital bok till läsestunden”.
          </p>
          <p xml:id="i-Prb4AkTaxK1db9zK3bsqYL">
            Om skärmar används i ett ”varierat utbud av aktiviteter” kan
            det även påverka föräldrarnas bild av skärmanvändning, även för
            små barn. Kanske kan det finnas en risk att föräldrar utgår ifrån
            att om förskolan använder sig av skärmar är det ”fritt fram”?
            Vem tar ansvar för att barnets sammanlagda tid framför en bildskärm
            inte blir alltför lång?
          </p>
          <p xml:id="i-7NMgWTyfZeKC2jQrxQzBBw">
            Som med allt annat i förskola och skola är det av stor vikt att
            de metoder som används vilar på forskning och beprövad erfarenhet.
            Med tanke på att pekskärmar bara funnits i omkring tolv år finns
            ännu inte så mycket forskning på området, framför allt inte longitudinella
            studier på hur skärmar påverkar små barn.
          </p>
        </div>
        <div type="ipQuestion">
          <p xml:id="i-GdPvX9yEDtcbmra4EeyAYy">
            Mot denna bakgrund vill jag ställa följande frågor till utbildningsminister
            Anna Ekström:
            <list rend="unordered">
              <item>
                Vilken forskning stöder sig Skolverket på när det gäller användning
                av skärmar i förskolan till barn i olika åldrar?
              </item>
              <item>
                Hur säkerställer man att inte den sammanlagda skärmtiden per
                dag överskrider WHO:s rekommendationer?
              </item>
            </list>
          </p>
        </div>
      </div>
    </body>
  </text>
</TEI>
