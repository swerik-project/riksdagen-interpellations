<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0032">
  <teiHeader>
    <fileDesc>
      <titleStmt>
        <title>Interpellation 2019/20:32 av Lars Beckman (M)</title>
        <author>Lars Beckman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:32 av Lars Beckman (M) till Miljö- och klimatminister Isabella Lövin (MP) om Dumpade gifttunnor</title>
          <idno type="rdwebb">H71032</idno>
          <ref type="dokument_url_text">http://data.riksdagen.se/dokument/H71032/text</ref>
          <ref type="dokument_url_html">http://data.riksdagen.se/dokument/H71032</ref>
          <ref type="dokumentstatus_url_xml">http://data.riksdagen.se/dokumentstatus/H71032</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8LDEcfmJoNdnZMCPvSjiNu</idno>
            <persName>Lars Beckman</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-CicdbyfBoitjsXT8ugY99b</idno>
            <persName>Miljö- och klimatminister Isabella Lövin</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-UDCVmsnWGiSjBYSBEwApZN">
          <note>Interpellationen är besvarad</note>
        </correspAction>
        <correspAction type="sent" xml:id="i-7iw9LFCmdSNBGCyhAcXTS3" corresp="i-8LDEcfmJoNdnZMCPvSjiNu">
          <date when="2019-10-09"/>
        </correspAction>
        <correspAction type="received" xml:id="i-WMoYtx5gCMPbinUbiaF6a2" corresp="i-CicdbyfBoitjsXT8ugY99b">
          <date when="2019-10-11"/>
        </correspAction>
        <correspAction type="answered" xml:id="i-67y8BzG1CvvHf8buMJddeX">
          <date when="2019-10-22"/>
        </correspAction>
        <correspAction type="answered" xml:id="i-WN2avyYqU7cBtYrKuA5pWd">
          <date when="2019-10-22"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9hiEM3s81a8FCHT23EeL3N">
            Interpellation 2019/20:32 Dumpade gifttunnor av Lars Beckman
            (M) till Miljö- och klimatminister Isabella Lövin (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Kt2PHqCN6FoZZgBkZAtDbZ">
            På 1950- och 1960-talen dumpades ca 23 000 tunnor innehållande
            bland annat kvicksilverhaltig katalysatormassa i havet och Sundsvallsbukten.
            Avfallet kom från tillverkning av polyvinylklorid (PVC) vid Stockviksverken
            av Stockholms Superfosfat Fabriks AB. Tillverkningen av PVC startade
            1945, och som råvara för att framställa PVC behövdes vinylkloridmonomer.
            Det framställdes genom en metod som kallas kvicksilvermetoden
            och gav upphov till avfall i form av kvicksilverhaltig katalysatormassa.
            Fram till 1951 grävdes avfallet ned i marken inom Stockviks industriområde.
            Saneringar har delvis genomförts. Vid undersökningen som SGU genomförde
            2006 hittades 3 267 tunnor inom dumpningsområdet och 339 tunnor
            i ett område strax väster om dumpningsområdet. Sammanfattningsvis
            ska sammanlagt ca 23 000 tunnor ha dumpats, varav 13 200 i det
            utpekade dumpningsområdet mellan Sundsvall och Gotland. Av dessa
            har totalt ca 3 600 tunnor påträffats. Verksamheten hade tillstånd
            från myndigheterna att hantera gifttunnorna på det sättet.
          </p>
          <p xml:id="i-ENjPRnwBPATYV7bsCC9Ja2">
            När tunnorna började dumpas i havet var tanken först att dumpa
            dem på internationellt vatten. Tunnorna transporterades som returlast
            med pråmen som tog kalk från bolagets kalkbrott på Furillen utanför
            Gotland. Från början av 1950-talet till 1958 dumpades ca 5 100
            tunnor på internationellt vatten (dock lite oklart var). Mellan
            1959 och 1960 ändrades detta eftersom pråmen inte kom ut på internationellt
            vatten förrän vid överfarten till Gotland. Då genomfördes en ändring
            som innebar att tunnorna kunde dumpas efter att pråmen passerat
            Brämösund söder om Sundsvall. Ca 4 600 tunnor ska ha dumpats efter
            det att pråmarna passerat Brämösundet. Vid SGU:s undersökning
            2006 hittades dock inga tunnor i det området.
          </p>
          <p xml:id="i-3uZwK19VBuu5sm2EgAxrqg">
            Fiskare fick upp tunnor vid strömmingstrålning utanför Brämösundet
            (utanför Sundsvall). Första gången det hände var 1960. Det finns
            uppgifter om att tunnor fastnade i redskap vid ett tiotal tillfällen.
            1961 gjordes därför en överenskommelse med Medelpads Kustfiskareförbund
            om att dumpningen skulle flyttas och därefter ske på ett avgränsat
            område på 80–90 meters djup åtta kilometer sydost om Åstön. Det
            är det området som kallas det utpekade dumpningsområdet och ligger
            på allmänt vatten. Det finns uppgifter om att 13 200 tunnor dumpades
            i det utpekade dumpningsområdet mellan åren 1961 och 1964.
          </p>
          <p xml:id="i-WXHBoaUiUXwHSGGyYT73Hp">
            Vid undersökningen som SGU genomförde 2006 hittades 3 267 tunnor
            inom dumpningsområdet och 339 tunnor i ett område strax väster
            om dumpningsområdet. Sammanfattningsvis ska sammanlagt ca 23 000
            tunnor ha dumpats, varav 13 200 i det utpekade dumpningsområdet.
            Av dessa har totalt ca 3 600 tunnor påträffats.
          </p>
          <p xml:id="i-RYXbwULLapEApooQ7ruA7X">
            Länsstyrelsen i Västernorrland har hittills avgränsat det pågående
            tillsynsarbetet till det utpekade dumpningsområdet då det i dagsläget
            inte finns kunskap om var övriga tunnor har dumpats. Tunnorna
            innehåller avfall i form av använd katalysatormassa, och katalysatormassan
            innehåller kvicksilver. Katalysatormassan är ingjuten i betong
            i 80-liters plåttunnor. Varje tunna innehåller ca 10 kilo katalysatormassa
            (varav 200–300 gram är kvicksilver), 110 kilo betong och 5 kilo
            stål. Det finns även uppgifter om att arbetskläder göts in i tunnor.
          </p>
          <p xml:id="i-EahmrbWTeRcGda9wUPKWw9">
            Det man med stor säkerhet vet är att gifttunnorna inte är gjorda
            av ett beständigt material, utan de kommer att lösas upp i vattnet,
            och då riskerar vi att ca 10 ton kvicksilver kommer ut i Östersjön.
            I ett skriftligt svar från statsrådet Isabella Lövin skriver statsrådet:
            ”På regional nivå är det länsstyrelserna som har det övergripande
            ansvaret, delar in områden i riskklasser och gör prioriteringar.
            Naturvårdsverket prioriterar och fördelar statliga medel för arbetet
            med förorenade områden på en nationell nivå.”
          </p>
        </div>
        <div type="ipQuestion">
          <p xml:id="i-LYBCX2emB9ooz9ExEXxGfW">
            Jag vill med anledning av ovanstående fråga miljö- och klimatminister
            Isabella Lövin:
            <list rend="unordered">
              <item>
                Vilka specifika åtgärder har ministern och regeringen vidtagit
                i tjänsten för att påskynda arbetet med att ta upp gifttunnorna
                i Östersjön som finns mellan Sundsvall och Gotland eller på andra
                sätt motverka riskerna med dem?
              </item>
              <item>
                Vilka specifika regeringsuppdrag har getts till Länsstyrelsen
                Gävleborg rörande att identifiera och analysera situationen med
                gifttunnorna utefter kusten i Gävleborg?
              </item>
              <item>
                Vad avser ministern och regeringen att vidta för åtgärder för
                att i vart fall identifiera gifttunnornas placering mellan Sundsvall
                och Gotland – då inkluderat Gävleborg?
              </item>
              <item>
                Vad är ministerns och regeringens bedömning att det kommer att
                kosta att ta upp eller täcka över de 23 000 gifttunnorna?
              </item>
              <item>
                Vad är ministerns och regeringens tidsplan för att hantera de
                23 000 gifttunnorna innehållande 10 ton kvicksilver?
              </item>
            </list>
          </p>
        </div>
      </div>
    </body>
  </text>
</TEI>
