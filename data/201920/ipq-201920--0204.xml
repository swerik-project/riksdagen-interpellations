<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0204">
  <teiHeader>
    <fileDesc>
      <titleStmt>
        <title>Interpellation 2019/20:204 av Amineh Kakabaveh (-)</title>
        <author>Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:204 av Amineh Kakabaveh (-) till Utrikesminister Ann Linde (S) om Turkiets angreppskrig i Rojava</title>
          <idno type="rdwebb">H710204</idno>
          <ref type="dokument_url_text">http://data.riksdagen.se/dokument/H710204/text</ref>
          <ref type="dokument_url_html">http://data.riksdagen.se/dokument/H710204</ref>
          <ref type="dokumentstatus_url_xml">http://data.riksdagen.se/dokumentstatus/H710204</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="Q110837" type="partyAffiliation">
              <desc>-</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Ann Linde</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-vhtkRUtx2cLE1tTfMo7d4">
          <note>Interpellationen är besvarad</note>
        </correspAction>
        <correspAction type="sent" xml:id="i-VRQXbvdu1Zi3Y3xDHb6L9Z" corresp="i-548HUVvKe8n48M3pQmFeUC">
          <date when="2019-12-10"/>
        </correspAction>
        <correspAction type="received" xml:id="i-PzZ4BswMTN72X5throt5SV" corresp="i-HYbURAzNUTvqh65pcPmmZx">
          <date when="2019-12-12"/>
        </correspAction>
        <correspAction type="answered" xml:id="i-KM41gFXWJ9u7mHyShoME6x" corresp="i-HYbURAzNUTvqh65pcPmmZx">
          <date when="2020-01-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-QyivwwGnyoLCAZxpqmdx7y">
            Interpellation 2019/20:204 Turkiets angreppskrig i Rojava av
            Amineh Kakabaveh (-) till Utrikesminister Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4mExn5nUoXG1ikCg8VDVMC">
            Erdoğanregimen i Turkiet gör i likhet med andra diktaturer och
            fiender till demokrati och mänskliga rättigheter omskrivningar
            när det gäller att beskriva sina förbrytelser. Erdoğanregimen
            kallar dem för ”juridiska reformer”. Den kallar dem också ”demokratiska”.
            Erdoğanregimen lever helt i en uppochnedvänd värld. Dess absurda
            vokabulär för tankarna till den litterära science fiction-litteraturen
            som George Orwells 1984 eller Aldous Huxleys Du sköna nya värld.
          </p>
          <p xml:id="i-T8kaNvHgQfoEwNYgd8HAH">
            Samtidigt som dessa angrepp på demokratin äger rum inom landet
            använder Erdoğanregimen den turkiska militären till att i strid
            med folkrätten gå till angrepp och anfalla nationella minoriteter,
            såsom kurder, yazidier, och assyrier/syrianer i grannländerna
            – nationella minoriteter som tidigare varit utsatta för IS/Daishs
            brutala förföljelser. När turkiska medier avslöjade att den turkiska
            säkerhetstjänsten smugglade vapen till IS/Daish tvingades de journalister
            som skrivit om dessa förhållanden att fly utomlands.
          </p>
          <p xml:id="i-EDsSSXkfmBmQ8n1ZDgynxS">
            I januari 2018 gick turkiska trupper in i staden Afrin, som ligger
            på syriskt territorium, och Rojava, den del av Syrien där kurdiska
            peshmerga drivit bort IS/Daish och upprättat ett fungerande demokratiskt
            samhälle. Dessa samhällen beskylldes av Erdoğanregimen för att
            vara ett hot mot den turkiska statens säkerhet, och Turkiet krävde
            att på främmande makts territorium få driva bort befolkningen
            och där upprätta en så kallad säkerhetszon. En tanke som slår
            en är att om man behöver en säkerhetszon får man rimligen upprätta
            den på sitt eget och inte på främmande makts territorium. Avsikten
            var flytta dem som flytt från Syrien till Turkiet tillbaka in
            i Syrien och till Rojava.
          </p>
          <p xml:id="i-9HP82XzCmE1zvGDXMY2gjp">
            Erdoğanregimen, som utgör den starkaste Nato-militärmakten i
            området, bedriver en geopolitisk expansionspolitik och ett anfallskrig.
            Om den ängslas för något är det inte den turkiska statens säkerhet,
            utan den spirande demokratin i Rojava är ett för Erdoğanregimen
            farligt exempel på att man kan skapa enhet mellan olika etniska
            grupper, och därför vill Erdoğan undanröja den.
          </p>
          <p xml:id="i-8EUGq7mRK16WaVkpM4U4dD">
            Angreppet på Afrin förra året var ett led i en aggressionspolitik
            som bara fortsätter. För några dagar sedan, den 2 december i år,
            besköt turkiskt artilleri staden Tal Rifaat, dit många kurder
            flytt efter angreppet på Afrin. Minst nio personer dödades och
            minst tio skadades. Granaterna träffade en skola, och ett tiotal
            av de drabbade var barn.
          </p>
          <p xml:id="i-TcdwmQegpWpkskPAZWt8EN">
            Flera av Mellanösterns starkaste militärmakter – varav Turkiet
            är en – påstår sig vara hotade av ett folk som av grannländerna
            inte tillerkänns rätten till nationellt självbestämmande och som
            genom historien förvägrats rätten att forma en egen stat. Dessa
            stora och starka diktaturstaters ängslan och skräck för kurdernas
            och andra minoriteters krav på demokratiska, mänskliga och kulturella
            rättigheter skulle uppfattas som komisk om man inte visste vilka
            brutala medel regimer som den turkiska, den iranska och den syriska
            är beredda att ta till för att slå vakt om sin överhöghet. Tal
            Rifaat är inte det enda exemplet på dylika förbrytelser.
          </p>
          <p xml:id="i-Wg6QGwSGzMpb2YFHpEF3QT">
            Den förtryckande diktaturen i Turkiet, som fyller landets fängelser
            med oppositionella och saboterar oppositionspartiers demokratiska
            beslutsprocesser, är medlem i flera internationella organisationer,
            bland annat FN, Europarådet och försvarsalliansen Nato. Det talades
            för en del år sedan i den internationella diskussionen i FN och
            andra andra internationella organisationer om ”fredsfrämjande”
            och till och med ”fredsframtvingande” insatser.
          </p>
          <p xml:id="i-EvsMjkzjdRfEBB6bCC76Gt">
            Nu begår Turkiet ett uppenbart folkrättsbrott när man med stöd
            av islamistiska terrorgrupper angriper en annan stats befolkning
            och begår skenavrättningar, kidnappningar, sexuella övergrepp
            och, som i Afrin och Tal Rifaat, oprovocerade massakrer på flyende
            samt etnisk rensning.
          </p>
          <p xml:id="i-JdVkTJgLYWDvxGXKDcgBib">
            Om Sverige och EU menar allvar med att skapa trygghet för människor
            i deras hemländer och att dessa människor inte ska tvingas fly
            för sina liv bör Sverige i EU och FN ta initiativ till att arbeta
            för att stoppa Erdoğans krig och inrätta ett flygförbudszon. Flera
            hundra tusen människor har tvingats fly Erdoğans övergrepp och
            krigsbrott i Rojava. Sverige betalar hälften av de 6 miljarderna
            till Turkiet i syfte att skapa en ”trygg tillvaro” för flyktingar.
            Men Erdoğans ockupation och övergrepp i Rojava har i själva verket
            orsakat flera hundra tusen fler flyktingar. Dessutom tvångsförflyttar
            den turkiska staten syriska flyktingar till Rojava – samma folkrättsbrott
            som Saddam Hussein en gång i tiden begick i till exempel Kirkuk
            och andra områden i Irak. Historien upprepas obemärkt.
          </p>
        </div>
        <div type="ipQuestion">
          <p xml:id="i-4CMraW8pqCnfjc85H6hinD">
            Jag vill fråga utrikesminister Ann Linde:
            <list rend="unordered">
              <item>
                Vad avser ministern att göra i FN och EU för att få stopp på
                den turkiska aggressionen i Rojava?
              </item>
              <item>
                Avser den svenska regeringen att genom FN och EU skicka observatörer
                till Rojava för att undersöka den turkiska statens övergrepp?
              </item>
              <item>
                Avser ministern att genom EU och FN arbeta för en flygförbudszon?
              </item>
            </list>
          </p>
        </div>
      </div>
    </body>
  </text>
</TEI>
