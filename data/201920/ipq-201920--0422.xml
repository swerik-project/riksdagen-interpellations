<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0422">
  <teiHeader>
    <fileDesc>
      <titleStmt>
        <title>Interpellation 2019/20:422 av Hans Wallmark (M)</title>
        <author>Hans Wallmark (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:422 av Hans Wallmark (M) till Utrikesminister Ann Linde (S) om Utvecklingen i Hongkong</title>
          <idno type="rdwebb">H710422</idno>
          <ref type="dokument_url_text">http://data.riksdagen.se/dokument/H710422/text</ref>
          <ref type="dokument_url_html">http://data.riksdagen.se/dokument/H710422</ref>
          <ref type="dokumentstatus_url_xml">http://data.riksdagen.se/dokumentstatus/H710422</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <persName>Hans Wallmark</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-VR71miyQD4YdseDxkJDpSh">
          <note>Interpellationen är besvarad</note>
        </correspAction>
        <correspAction type="sent" xml:id="i-Es7pz3bokmF2ckvtxwprwA" corresp="i-9xarzmckV5SS8EyJPN5b3x">
          <date when="2020-06-09"/>
        </correspAction>
        <correspAction type="received" xml:id="i-W3vFTKKXJpgBDvjQQxiYyo" corresp="i-HYbURAzNUTvqh65pcPmmZx">
          <date when="2020-06-11"/>
        </correspAction>
        <correspAction type="answered" xml:id="i-966n7xg19YDLkWrTpLwZAr">
          <date when="2020-06-22"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TQawd8gtQN8z24W9fEr9ev">
            Interpellation 2019/20:422 Utvecklingen i Hongkong av Hans Wallmark
            (M) till Utrikesminister Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CTpdEEAq3ksbA8fy9LGH5s">
            Sverige och EU ska stå upp för folkrätten och den regelbaserade
            världsordningen. Det blir särskilt betydelsefullt i en tid då
            grundläggande principer för mellanstatligt samarbete – såväl som
            de mänskliga fri- och rättigheterna – utmanas alltmer.
          </p>
          <p xml:id="i-T9M5i39vGyRTUVnTgE9Kzd">
            Den kinesiska folkkongressens beslut om säkerhetslagar i Hongkong
            innebär ett tydligt avsteg från principen ett land, två system.
            Att Peking bryter mot sina internationella åtaganden och den sinobrittiska
            deklarationen i frågan om Hongkongs självstyrande ställning måste
            fördömas med all tydlighet från den demokratiska världen. Sverige
            och EU måste visa handlingskraft i värnandet av multilateralismen.
          </p>
          <p xml:id="i-FBNA2ssY5K5H9w66ENSZj7">
            Hongkongs ställning är även en fråga om medborgerliga fri- och
            rättigheter. Besluten om säkerhetslagarna har fattats emot Hongkongbornas
            vilja och utgör ett hårt slag mot dess civilsamhälle och demokratirörelse.
            Med förfäran kan vi se hur liknande lagar används på fastlandet.
          </p>
          <p xml:id="i-3tgBXrjFN6DeZY4exi6wi5">
            Hongkongs politiska självstyre, pressfrihet och oberoende domstolar
            utgör även en förutsättning för dess ställning som en öppen och
            internationell handelsplats, med betydelse för världshandeln.
          </p>
          <p xml:id="i-NAJXKu4cpV9dqEmKCYh23c">
            Kinas närområde präglas i dag av ökade spänningar som en följd
            av Pekings alltmer aggressiva uppträdande. Kinas militarisering
            av Sydkinesiska havet utmanar internationell fred och säkerhet.
            Det går emot EU:s grundläggande intressen. Sverige och EU måste
            vara tydliga röster för den fria navigationsrätten och synliggöra
            sitt stöd till likasinnade länder, exempelvis Australien. Den
            nationalism som kommunistpartiet sprider utgör i sammanhanget
            en betydande risk. Särskilt i tider av ekonomiska svårigheter.
          </p>
          <p xml:id="i-BuxLQt4XB2ocozwWJXwmPg">
            En av regionens mer framträdande och progressiva demokratier,
            Taiwan, blir i sammanhanget än mer utsatt, och det finns skäl
            att befara att de slag som nu riktas mot Hongkong bara är en första
            fas. I förlängningen kan Taiwan vara nästa måltavla. Och länderna
            runt Sydkinesiska havet känner tydligt av Folkrepubliken Kinas
            maktambitioner och militära framryckning i regionen.
          </p>
        </div>
        <div type="ipQuestion">
          <p xml:id="i-2d2a6MUetLBi4SuQ7pmSEs">
            Med anledning av ovanstående önskar jag fråga utrikesminister
            Ann Linde:
            <list rend="unordered">
              <item>
                Hur har ministern hittills agerat för att samla EU och västvärlden
                för att markera mot den senaste tidens utveckling i Hongkong och
                Folkrepubliken Kinas allt tydligare avsteg från principen ett
                land, två system.
              </item>
              <item>
                Hur ser ministern på den framtida utvecklingen i regionen i händelse
                av att Hongkongs politiska självstyre försvagas då säkerhetslagarna
                införs och när det gäller kontinuerliga hot som riktas mot Taiwan
                samt Folkrepubliken Kinas ambitioner i Sydkinesiska havet?
              </item>
            </list>
          </p>
        </div>
      </div>
    </body>
  </text>
</TEI>
