<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0228">
  <teiHeader>
    <fileDesc>
      <titleStmt>
        <title>Interpellation 2019/20:228 av Mikael Strandman (SD)</title>
        <author>Mikael Strandman (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:228 av Mikael Strandman (SD) till Finansminister Magdalena Andersson (S) om Välfärdsbedrägerier med samordningsnummer</title>
          <idno type="rdwebb">H710228</idno>
          <ref type="dokument_url_text">http://data.riksdagen.se/dokument/H710228/text</ref>
          <ref type="dokument_url_html">http://data.riksdagen.se/dokument/H710228</ref>
          <ref type="dokumentstatus_url_xml">http://data.riksdagen.se/dokumentstatus/H710228</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TcpRMvA7NUH7VxZ1m46K1W</idno>
            <persName>Mikael Strandman</persName>
            <state ref="Q504069" type="partyAffiliation">
              <desc>SD</desc>
            </state>
          </person>
          <person gender="woman">
            <idno>i-74hLepsvAgUMEvVVtBCGuc</idno>
            <persName>Magdalena Andersson</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Kf5kqzXoZWvS8C8xW7EFDD">
          <note>Interpellationen är besvarad</note>
        </correspAction>
        <correspAction type="sent" xml:id="i-SLafEQjKiDP5hLzdj6e3vb" corresp="i-TcpRMvA7NUH7VxZ1m46K1W">
          <date when="2019-12-17"/>
        </correspAction>
        <correspAction type="received" xml:id="i-Hku2utAetxr5hdyvJLJ5kC" corresp="i-74hLepsvAgUMEvVVtBCGuc">
          <date when="2019-12-19"/>
        </correspAction>
        <correspAction type="answered" xml:id="i-57NtzPYMsxtZ3PpDQ5AH9x" corresp="i-74hLepsvAgUMEvVVtBCGuc">
          <date when="2020-02-14"/>
        </correspAction>
        <correspContext corresp="i-57NtzPYMsxtZ3PpDQ5AH9x">
          <ref type="record" target="prot-201920--075">Protokoll 2019/20:75 Fredagen den 14 februari</ref>
          <ref type="recordSection" target="unsetDivId">Svar på interpellation 2019/20:228 om välfärdsbedrägerier med samordningsnummer</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9dhaXYuYc33uxoox82sNj1">
            Interpellation 2019/20:228 Välfärdsbedrägerier med samordningsnummer
            av Mikael Strandman (SD) till Finansminister Magdalena Andersson
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XDWRmiExiYR6GLiY5jJCwq">
            Att läsa Skatteverkets rapport En analys av samordningsnummer
            för beskattningsändamål (dnr 208 266044-17/1211) från juni 2017
            är en surrealistisk och omvälvande upplevelse. Mediernas rapportering
            om samordningsnummer de senaste månaderna har uppdagat en situation
            som närmast kan beskrivas som ett haveri.
          </p>
          <p xml:id="i-6LKcrjs6jnD7uTNNmdc51b">
            Avsaknad av säkert fastställd identitet genom personlig inställelse,
            inga biometriska data och dessutom ett accepterande av kopior
            skickade på mejl eller fax gör systemet vidöppet för välfärdsbedrägerier.
            När det dessutom är vattentäta skott mellan myndigheterna på grund
            av sekretess blir möjligheterna till kontroll mycket begränsade.
          </p>
          <p xml:id="i-C597MzubUVnEu3VVaxjTmH">
            Samordningsnumret tillkom ursprungligen för att svenska myndigheter
            i sina system skulle kunna hantera personer som saknade personnummer.
            Särskilt i skatteavseende var detta viktigt, och det ansågs överordnat
            allt annat att möjliggöra för utländska personer att betala skatt.
          </p>
          <p xml:id="i-T1WtpKzyZJ2cjL4JBZkR48">
            Ur rapporten kan man läsa följande:
          </p>
          <p xml:id="i-DvC9GjHpNseErUm4xLowcs">
            ”Skatteverket tilldelar samordningsnummer för sin egen verksamhet
            men också på begäran av andra myndigheter. Skatteverket är en
            av de myndigheter som har en central roll för utbetalningar från
            välfärdssystemet, både genom egna utbetalningar men i ännu högre
            grad genom våra register. Skatteverkets register är en förutsättning
            för de flesta utbetalningar från andra myndigheter. Samordningsnummer
            är en sådan registeruppgift som kan ligga till grund för utbetalningar
            från andra myndigheter. Genom detta utgör samordningsnummer en
            av flera möjliga dörröppnare för aktörer som har andra huvudsyften
            än att betala skatter och avgifter.”
          </p>
          <p xml:id="i-EVcoPwji7JiNbYuNU4JwRa">
            Så som systemet är uppbyggt i dag går det inte att verifiera
            att en person som tilldelats samordningsnummer är den person han
            eller hon utger sig för att vara. Hos Skatteverkets beskattningsverksamhet,
            polisen och Migrationsverket får dessutom samordningsnummer rekvireras
            även om identiteten är okänd eller uppenbarligen bedräglig. Hos
            övriga myndigheter har man som regel att hellre bifalla än neka
            en förfrågan om samordningsnummer då tveksamhet kring identitet
            råder.
          </p>
          <p xml:id="i-9jQi8fdEz13xzV5pWihcNy">
            Kopior på de identitetshandlingar som ska skickas in (pass eller
            nationellt id) kan mycket enkelt manipuleras genom att klippa
            och klistra, kopiera eller genom att använda vanliga dataprogram
            för bildhantering. Då ingen personlig inställelse krävs kan en
            och samma person beställa ett obegränsat antal samordningsnummer
            genom att till exempel låna pass eller nationellt id från andra
            personer.
          </p>
          <p xml:id="i-VUzUQu4BUgifBhLHyMyTja">
            Det existerar nu rena id-fabriker där man förfalskar pass, har
            tillgång till ”hittepåadresser”, utger falska anställningsbevis
            och ordnar med samordningsnummer mot betalning. Vill man inte
            betala kan man ordna det själv. Registrera en tilltänkt bil hos
            Transportstyrelsen och faxa över din falska passidentitet (som
            aldrig kontrolleras).
          </p>
          <p xml:id="i-2ox8PHmKcDoPvsCFAhf45R">
            Sedan år 2000 har 873 000 samordningsnummer tilldelats, och i
            nästan hälften av dessa är identiteten inte styrkt.
          </p>
          <p xml:id="i-HWnNyU15eotQPSXsPSSYUv">
            Hade samordningsnumren bara varit till för skyldigheter, till
            exempel för att betala skatter, hade kanske problemen inte varit
            så stora.
          </p>
          <p xml:id="i-Wd66WEGdryyitB3B7Z8gRq">
            Men eftersom samordningsnumren även kan ge en person en mängd
            rättigheter, till exempel ekonomiska, blir konsekvensen av bristande
            identitetskontroll förödande.
          </p>
          <p xml:id="i-PTfymPm5CjSfQyUdEckiPY">
            En folkbokförd person med personnummer har rätt att arbeta i
            Sverige och har tillgång till arbets- och bosättningsbaserade
            förmåner. En person med samordningsnummer har på samma sätt tillgång
            till detta under förutsättning att personen är medborgare i EU/EES.
            Barnbidrag är ett exempel på en bosättningsbaserad förmån. Arbetsbaserade
            förmåner och pensionsrätt omfattar den som arbetar och redovisar
            inkomst, oavsett om det finns uppehålls- och arbetstillstånd eller
            inte. Exempel på arbetsbaserade förmåner är sjukpenning, arbetsskadeersättning
            och pension.
          </p>
          <p xml:id="i-DXSAWBXzwMG42ebTVCQmNR">
            I rapporten från Skatteverket kan man vidare läsa följande:
          </p>
          <p xml:id="i-LYCFYVYdHHP5FjzewTTUmF">
            ”Genom att vi godtar anställningsavtal eller intygande från arbetsgivaren,
            oavsett om arbetsgivaren är registrerad som arbetsgivare hos Skatteverket
            eller har de affärsmässiga förutsättningarna för att rekrytera,
            bidrar Skatteverket till att möjliggöra en oseriös bemanningsstrategi.
            Personen (eller samordningsnumret) blir i detta läge ett verktyg
            för arbetsgivaren. När Skatteverket tilldelat ett samordningsnummer
            görs idag ingen uppföljning att lön faktiskt betalas ut enligt
            anställningsavtalet som legat till grund för tilldelningen av
            samordningsnummer, eller att skatter och avgifter redovisas. En
            arbetsgivare som ’disponerar’flera samordningsnummer kan även
            redovisa lönekostnader som inte motsvaras av verkliga utbetalningar.
            Möjligheten att betala helt eller delvis svarta löner är stor.
            Eftersom den anställde har svårt att hävda sin rätt gentemot arbetsgivaren
            finns risk att individen utnyttjas. Vi ser att arbetsgivare som
            anställer personer som inte är folkbokförda i Sverige i stor utsträckning
            är verksamma inom vissa branscher som också i hög utsträckning
            får utbetalningar från Arbetsförmedlingen. Det är mycket vanligt
            att arbetsgivarna medvetet eller omedvetet inte kontrollerar att
            personen de avser att anställa har rätt att arbeta i Sverige.
            Allvarliga brister hos arbetsgivaren är alltså inte något som
            förhindrar att Skatteverket tilldelar samordningsnummer och skatteregistrerar
            den påstådda arbetstagaren. För att hindra att arbetsgivare obehindrat
            kan fortsätta agera på samma sätt behöver Skatteverket tekniska
            system och metoder för att fånga dessa riskföretag i kontroller,
            helst i nära anslutning till att en person ’rekryteras’. Eftersom
            vi i inte idag kan återkalla eller inaktivera ett samordningsnummer
            i dessa situationer kan skadan på individnivå visserligen inte
            läkas, men vi skulle kunna störa den pågående verksamheten, en
            strategi som används av flera brottsbekämpande myndigheter.
          </p>
          <p xml:id="i-9hU5xPxjdrDcBQFBVCK2xx">
            Genom att vi godtar såväl oriktiga identitetshandlingar som avsaknad
            av identitetshandlingar och inte kräver personlig inställelse,
            kan Skatteverket inte upprätta korrekta register. Personen är
            inte heller skyldig att informera oss om bostadsadress eller adressändring.
            Vi kan inte säkra att skatt påförs rätt person och kan inte leverera
            tillförlitliga uppgifter till andra aktörer (myndigheter, kreditinstitut
            med flera) som, felaktigt, utgår från att Skatteverket har säkrat
            informationen. Detta ökar risken för felaktigt utnyttjande av
            välfärdssystemet och skapar utrymme för identitetsrelaterad brottslighet.
            I Skatteverkets rapport ’Samordningsnummer och utländska fastighetsägare
            – en översyn’16 finns exempel på de risker som ett antal andra
            myndigheter upplever kopplat till osäkra identiteter och samordningsnummer.
            Regeltillämpning och regeltolkning är inte anpassade för att kontrollera
            ett eventuellt missbruk av samordningsnummer. Av ovanstående är
            det enbart ett förfalskat/manipulerat anställningsavtal, eller
            att vi kan konstatera att det inte alls är fråga om inkomst som
            ska beskattas, som med dagens regler kan leda till avslag på ansökan
            om skatteregistrering. I dessa få situationer tilldelar Skatteverket
            därmed inget samordningsnummer. Ingen av de övriga iakttagelserna
            hindrar att personen får ett samordningsnummer, inte ens när identitetshandlingarna
            är förfalskade eller manipulerade.
          </p>
          <p xml:id="i-4SgSPPUTk8fwF91jaMRAey">
            Möjligheten att aktivt samarbeta med andra myndigheter i tilldelningsarbetet
            är idag begränsad av sekretessregler. Situationen leder till att
            tilldelningen av samordningsnummer ofta är i strid med vad andra
            myndigheter beslutat om, till exempel att inte medge arbetstillstånd.
            Utöver att det medför felaktigheter i myndigheternas register,
            risker för felaktiga utbetalningar samt försvårar samhällsplaneringen,
            innebär det även att myndigheterna skickar dubbla signaler till
            individen. Detta skapar förvirring och osäkerhet hos den enskilde
            och skadar förtroendet för systemet hos alla parter. I nuläget
            görs inga uppföljningskontroller av arbetsgivare som förekommer
            i dessa sammanhang, för att se att det verkligen är fråga om anställning
            och att skatter och avgifter redovisas. Det beror på dels att
            området inte tidigare uppfattats som en risk samt att tekniska
            system för urval ännu saknas hos Skatteverket. Sådana system bör
            skapas.”
          </p>
          <p xml:id="i-E33YP6egzpZ9avyw5vihqQ">
            I rapporten gjordes bland annat nedanstående iakttagelser i samband
            med handläggning av ansökan om preliminär A-skatt:
          </p>
          <p xml:id="i-28nARKncmU18pNnxpeG8p3">
            Den organiserade brottsligheten fungerar till viss del som vanliga
            företag. Man söker sig till sektorer där det finns stora marginaler
            och liten risk. Välfärdsbedrägerier med bland annat samordningsnummer
            är en sådan.
          </p>
          <p xml:id="i-ENNqfwgfqc6SbZSzKi1Wiy">
            Ett exempel på hur det skulle kunna gå till är att en person
            X med ett bolag inom fastighetsskötsel lånar pass eller andra
            identitetshandlingar från ett tiotal landsmän i den by i Rumänien
            som X kommer ifrån. Sedan låter X dessa personer köpa avställda
            skrotbilar i Sverige och får på detta sätt samordningsnummer för
            personerna. Därefter skrivs de in på Arbetsförmedlingen som arbetssökande.
            Detta går bra eftersom personerna är EU-medborgare och har rätt
            att söka arbete i Sverige. Myndigheten gör inga uppföljningar
            av att de arbetssökande aktivt söker arbete eftersom personerna
            i detta läge inte uppbär några bidrag. Efter ett år eller två
            ansöker X om bidrag för nystartsjobb hos Arbetsförmedlingen för
            personerna som nu varit inskrivna en längre tid. Pengarna betalas
            ut av Arbetsförmedlingen, trots att personerna inte arbetar i
            företaget utan endast är anställda på papperet, och inga efterkontroller
            görs från Arbetsförmedlingens sida. Så länge som Skatteverket
            får sina skatter inbetalda är allt frid och fröjd. Mellanskillnaden
            stoppar X i sin egen ficka. Om X känner en läkare i Sverige kan
            han sedan gå till denna som skriver ett falskt sjukintyg på den
            icke-existerande personen i Sverige, mot betalning givetvis. Sedan
            skickar X in denna “diagnos” till Försäkringskassan för att få
            ut sjukpenning. Går de på bluffen, för de träffar ju inte heller
            personerna utan allt sköts digitalt, kan X även håva in sjukpenning
            för personerna när anställningsstöden slutat eftersom dessa oftast
            är tidsbegränsade i någon form. Genom detta upplägg får X in pengar
            från sitt bedrägeri i ytterligare en tid.
          </p>
          <p xml:id="i-UTbJkcurAPKHnD4L1hsafv">
            X skulle även kunna ansöka om andra välfärdstjänster som är knutna
            till bosättning för EU-medborgare samt om välfärdstjänster som
            är knutna till att man arbetar.
          </p>
          <p xml:id="i-Ebn3YuwUm4C9hyf5Pmu9RF">
            Samma bedrägeri med falska identiteter, anställningskontrakt
            och adressuppgifter kan naturligtvis ske individuellt eller som
            en gemensam överenskommelse mellan personerna emellan.
          </p>
          <p xml:id="i-JHzPAG2orSxcuFmZnRs8iw">
            Som framgår av Skatteverkets rapport kan även tredjelandsmedborgare
            bli tilldelade samordningsnummer av Skatteverket trots att de
            inte har arbetstillstånd, och på så vis bli berättigade till arbetsbaserade
            förmåner.
          </p>
          <p xml:id="i-7aUrXkWosrhp23u9c2dELJ">
            De senaste månaderna har medierna rapporterat stort kring ovanstående
            men det har kommit flera varningar från polis och säkerhetsexperter
            långt tidigare. Trots detta har regeringen inte valt att agera
            skyndsamt och resolut, utan tillsatt ännu en utredning som först
            ska vara klar år 2021 (dir. 2019:54).
          </p>
        </div>
        <div type="ipQuestion">
          <p xml:id="i-WThajfEnKwpAXTu1AuWHFf">
            Med anledning av detta vill jag fråga finansminister Magdalena
            Andersson:
            <list rend="unordered">
              <item>
                Anser ministern att de rapporterade problemen kring samordningsnummer
                inte är mer akuta och kräver mer skyndsamma åtgärder än en utredning
                som först ska vara klar 2021?
              </item>
              <item>
                Varför gjordes inte bedömningen att i samma stund som samordningsnummer
                i kombination andra intyg kunde ge tillgång till välfärdsutbetalningar
                så borde styrkt identitet vara helt nödvändigt?
              </item>
              <item>
                Varför gjordes inte bedömningen att i samma stund som samordningsnummer
                i kombination andra intyg kunde ge tillgång till välfärdsutbetalningar
                så borde sekretessbestämmelserna myndigheter emellan ha ändrats
                så att man på detta vis kunde verifiera intyg, till exempel arbetstillstånd?
              </item>
              <item>
                Varför gjordes inte bedömningen att i samma stund som samordningsnummer
                i kombination med andra intyg kunde ge tillgång till välfärdsutbetalningar
                så skulle myndigheter som var föremål för dessa ha ålagts att
                kontrollera intygens äkthet, till exempel genom att titta på bokslut
                vid anställningar eller göra efterkontroller tätt inpå ansökan?
              </item>
              <item>
                Varför gjordes inte bedömningen att i samma stund som samordningsnummer
                i kombination andra intyg kunde ge tillgång till välfärdsutbetalningar
                så borde krav på rimlig bosättning kunnat ha ställts?
              </item>
              <item>
                Varför gjordes inte en större informations- och utbildningsinsats
                riktad till myndigheter, förvaltningar, företag och privatpersoner
                för att förklara och upplysa om vad ett samordningsnummer är och
                vad det ger för rättigheter i olika situationer?
              </item>
            </list>
          </p>
        </div>
      </div>
    </body>
  </text>
</TEI>
