<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0354">
  <teiHeader>
    <fileDesc>
      <titleStmt>
        <title>Interpellation 2019/20:354 av Lars Jilmstad (M)</title>
        <author>Lars Jilmstad (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:354 av Lars Jilmstad (M) till Finansminister Magdalena Andersson (S) om Redovisning av hela skatten på lönespecifikationen</title>
          <idno type="rdwebb">H710354</idno>
          <ref type="dokument_url_text">http://data.riksdagen.se/dokument/H710354/text</ref>
          <ref type="dokument_url_html">http://data.riksdagen.se/dokument/H710354</ref>
          <ref type="dokumentstatus_url_xml">http://data.riksdagen.se/dokumentstatus/H710354</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JVJBMZFMJK5YHSMqRKfcrP</idno>
            <persName>Lars Jilmstad</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-74hLepsvAgUMEvVVtBCGuc</idno>
            <persName>Finansminister Magdalena Andersson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-vJMCi3yQLRpbK5LJpASrg">
          <note>Interpellationen är återtagen</note>
        </correspAction>
        <correspAction type="sent" xml:id="i-BHXR9kiMRMQXT2nbLNALz" corresp="i-JVJBMZFMJK5YHSMqRKfcrP">
          <date when="2020-02-20"/>
        </correspAction>
        <correspAction type="received" xml:id="i-McF8F8zriGDiSespqSXeTY" corresp="i-74hLepsvAgUMEvVVtBCGuc">
          <date when="2020-02-21"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-R6sxYDVFydrqNV49ShENAJ">
            Interpellation 2019/20:354 Redovisning av hela skatten på lönespecifikationen
            av Lars Jilmstad (M) till Finansminister Magdalena Andersson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HHWLnvALScDQV95m2CgWjN">
            Några av de mest grundläggande principerna i ett demokratiskt
            rättssamhälle är transparens och förutsägbarhet. Som medborgare
            ska jag kunna veta vilka regler och lagar som gäller. Myndigheternas
            tillämpningar av dem måste också vara begripliga, annars riskerar
            rättssäkerheten att försämras och förtroendet för myndigheter
            och de offentliga institutionerna att urholkas. Detta gäller inte
            minst i frågor om skatter och avgifter.
          </p>
          <p xml:id="i-7wymREmbHL3Eq8uhqrXPt4">
            Det är nog få som skulle gå in i en affär, bestämma vilka varor
            man ska handla och bege sig till kassan utan att på något sätt
            kontrollera priset på det man ska köpa. Ändå är det i princip
            vad som sker när det gäller skatter på arbete. Jag tänker här
            närmast på arbetsgivaravgiften.
          </p>
          <p xml:id="i-NGvqU3qnUs3yGEdmjghTK4">
            Sitt namn till trots är arbetsgivaravgiften inte någon frivillig
            avgift, utan i praktiken en samling skatter. Den lagstadgade arbetsgivaravgiften
            består av sju olika delavgifter. Sex av dessa är kopplade till
            socialförsäkringar som till exempel föräldraförsäkringen och ålderspensionen.
            Den sjunde delavgiften, den allmänna löneavgiften, är inte kopplad
            till något försäkringssystem utan är att betrakta som en direkt
            skatt. Men även de övriga avgifterna är obligatoriska och administreras
            av Skatteverket för att sedan försvinna in i de offentliga systemen.
            De är med andra ord också att betrakta som skatter.
          </p>
          <p xml:id="i-23X4Ut1zdXLavCnTZ2RqMS">
            För en anställd som tjänar 30 000 kronor i månaden blir arbetsgivaravgiften
            30 000 × 0,3142 = 9 426 kronor per månad i dagsläget. Denna kostnad
            är alltså något som det flesta lönearbetande i Sverige aldrig
            ens ser, eftersom många arbetsgivare inte redovisar den på lönespecifikationen.
            Allt fler väljer dock att göra det, men långt ifrån alla gör det
            i dagsläget.
          </p>
          <p xml:id="i-YwhbDs2p62jQoSpNa1M4C">
            Det vore önskvärt att fler arbetsgivare redovisade hela skatten
            på lönespecifikationerna. Men mycket administration och krångliga
            regelverk i övrigt gör att man kanske undviker att ta detta steg,
            även om det bara kräver ett litet extra klick i lönesystemen numera.
          </p>
          <p xml:id="i-NwCi24xpA1W46gsEUJsSX9">
            Enligt en ny undersökning från Svenskt Näringsliv underskattar
            tre av fyra skatterna på arbete. Hela tre av fyra tror att skatterna
            på arbete är mindre än 40 procent. Om fler arbetsgivare visade
            hela skatterna, då även arbetsgivargiften, på sina lönebesked
            skulle kunskaperna snabbt kunna bli bättre.
          </p>
          <p xml:id="i-8NbLwuRgWfJfpWZ6sKMBT9">
            Här skulle staten kunna föregå med gott exempel.
          </p>
          <p xml:id="i-29pvehiHXCqv1PpZRAsDfj">
            En möjlighet vore att ge Statens servicecenter i uppdrag att
            redovisa arbetsgivaravgifter på lönespecifikationerna för alla
            kunder i form av myndigheter. Ytterligare en möjlig väg att gå
            vore att ge Skatteverket i uppdrag att upplysa om vikten av transparens
            i samband med löneutbetalningar. Dessutom skulle exempelvis alla
            anställda i Regeringskansliet kunna få lönebesked som inkluderade
            arbetsgivaravgifterna. Detta är bara tre exempel på vad som kan
            göras.
          </p>
          <p xml:id="i-U3pjweZ6eLKP7wPdDUkh57">
            Med anledning av detta vill jag fråga finansminister Magdalena
            Andersson:
          </p>
          <p xml:id="i-Ef2BeXNegRd1BGrxGNrTSG">
            Ämnar ministern vidta några åtgärder för att öka kunskapen om
            löneskatter och avgifter?
          </p>
        </div>
      </div>
    </body>
  </text>
</TEI>
