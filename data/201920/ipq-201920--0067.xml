<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0067">
  <teiHeader>
    <fileDesc>
      <titleStmt>
        <title>Interpellation 2019/20:67 av Anders W Jonsson (C)</title>
        <author>Anders W Jonsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:67 av Anders W Jonsson (C) till Socialminister Lena Hallengren (S) om Nationens ansvar för läkemedelsförsörjningen</title>
          <idno type="rdwebb">H71067</idno>
          <ref type="dokument_url_text">http://data.riksdagen.se/dokument/H71067/text</ref>
          <ref type="dokument_url_html">http://data.riksdagen.se/dokument/H71067</ref>
          <ref type="dokumentstatus_url_xml">http://data.riksdagen.se/dokumentstatus/H71067</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XQAzCv28W16uuk7HhQLdZZ</idno>
            <persName>Anders W Jonsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-M5Fpct5momqZyhouCLuaFp">
          <note>Interpellationen är besvarad</note>
        </correspAction>
        <correspAction type="sent" xml:id="i-4G6FU2LtUeHDiKGPuH3jQK" corresp="i-XQAzCv28W16uuk7HhQLdZZ">
          <date when="2019-10-18"/>
        </correspAction>
        <correspAction type="received" xml:id="i-FYQ8AGb9K2ZZjVT8tkHoVR" corresp="i-HxcQkHC9fDSzkJWgvdhDEF">
          <date when="2019-10-22"/>
        </correspAction>
        <correspAction type="answered" xml:id="i-JS7ixM8JqBnmKxWt7GzLi9">
          <date when="2019-11-07"/>
        </correspAction>
        <correspAction type="answered" xml:id="i-8Uy3FeEUxnXAPmS7rMXxoL">
          <date when="2019-11-07"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-22ZriFdRJHtVCVqZjRakbh">
            Interpellation 2019/20:67 Nationens ansvar för läkemedelsförsörjningen
            av Anders W Jonsson (C) till Socialminister Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8DQbAbJ6hmaLMzNyWi8NYo">
            Under flera veckors tid har vi nu kunnat läsa i medierna om hur
            flera regioner efter ett leverantörsbyte stått utan sjukvårdsmateriel
            och därför har blivit tvungna att ställa in flertalet operationer,
            med stora och olyckliga konsekvenser för enskilda individer som
            följd. Per den 18 oktober har minst 160 operationer ställts in.
            Att något sådant kan hända med så pass stora konsekvenser några
            vanliga, i övrigt rätt lugna, veckor i oktober är allvarligt och
            säger också mycket om svensk läkemedelsberedskap i övrigt. Det
            är lätt att föreställa sig vad konsekvenserna skulle kunna bli
            för vårt land vid större avbrott eller händelser, i värsta fall
            en säkerhetspolitisk kris eller ett krig. Tanken förskräcker.
          </p>
          <p xml:id="i-XNdvpoBziCH1H7YZ7sD6iy">
            Socialstyrelsen har i sina RSA under flera år pekat på hur sårbar
            läkemedelsförsörjningen och att lagerhållningen på apotek och
            sjukhus och hos grossisterna är mycket begränsad. Samtidigt saknas
            lager av viktiga läkemedel och viktig sjukvårdsmateriel både regionalt
            och nationellt.
          </p>
          <p xml:id="i-DsMtS4jLS59yFHZ41gDjU2">
            När Riksrevisionen granskade livsmedels- och läkemedelsförsörjningen
            2018 framkom stora brister också i det nationella ansvaret, bland
            annat att Socialstyrelsen hade svårt att fullgöra sin roll som
            bevakningsansvarig myndighet på grund av otydligt uppdrag och
            mandat, att det saknas målbild för krisberedskap och att ansvarsfördelningen
            mellan nationell och regional nivå behöver tydliggöras. Bristande
            resurser anges också vara en bidragande orsak. Man skriver att
            regeringen inte vidtagit några åtgärder för att säkra tillgången
            till läkemedel i händelse av en kris, utöver för en pandemi eller
            en smitta.
          </p>
          <p xml:id="i-2CsQXGRKF1gTg7C36h8oC9">
            Också Försvarsberedningen lyfter läkemedelsförsörjning som ett
            mycket viktigt område i sin rapport Motståndskraft, där en av
            slutsatserna är att det behövs tydligare krav på regionerna att
            lagerhålla läkemedel och sjukvårdsmateriel. Därtill måste den
            statliga lagerhållningen öka. Det saknas vidare en nationell,
            samlad bild över hur landsting/regioner upprätthåller nödvändig
            tillgång på läkemedel. Likaså föreslår Försvarsberedningen att
            Socialstyrelsen ska få i uppdrag att i nära samarbete med regionerna
            leda ett arbete med att förhandla avtal med både leverantörer
            och återförsäljare. Detta arbete bör ledas av Socialstyrelsen
            men ske i nära samarbete med landstingen/regionerna. Centerpartiet
            delar denna bild.
          </p>
          <p xml:id="i-KZy5psQi1jACsDpPW2SByx">
            Under 2020 ska en ny försvarsinriktningsproposition lämnas med,
            som statsministern sa i regeringsförklaringen, Försvarsberedningens
            betänkanden som grund. Regeringen har tillsatt en statlig utredning
            om ansvaret för hälso- och sjukvårdens beredskap inför och vid
            allvarliga händelser i fredstid och vid höjd beredskap, men den
            ska rapporteras först i december 2020, alltså efter nästa försvarsbeslut.
            Regeringen tycks inte ta frågan på allvar eller förstå hur brister
            i vardagen spelar roll för hur tillgången ser ut i kris eller
            krig. Totalförsvarets utveckling måste ses i ett sammanhang. Min
            oro är att regeringen inte gör det.
          </p>
        </div>
        <div type="ipQuestion">
          <p xml:id="i-14awVfAKr2QqjPo7hb5ork">
            Med anledning av detta vill jag fråga socialminister Lena Hallengren:
            <list rend="unordered">
              <item>
                Har regeringen vidtagit de nödvändiga förtydliganden i uppdrag
                och mandat som Riksrevisionen identifierat i sin rapport från
                2018?
              </item>
              <item>
                Kommer regeringen att inkludera försörjningen av läkemedel och
                viktig sjukvårdsmateriel i nästa försvarsbeslut i enlighet med
                Försvarsberedningens betänkanden och statsministerns uttalanden
                om att nästa försvarsbeslut ska utgå från dessa?
              </item>
              <item>
                Vilka åtgärder i övrigt vidtar ministern och regeringen med anledning
                av den nu uppkomna situationen i flera olika regioner rörande
                läkemedelsförsörjningen?
              </item>
            </list>
          </p>
        </div>
      </div>
    </body>
  </text>
</TEI>
