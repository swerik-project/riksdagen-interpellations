<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0454">
  <teiHeader>
    <fileDesc>
      <titleStmt>
        <title>Interpellation 2019/20:454 av Amineh Kakabaveh (-)</title>
        <author>Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:454 av Amineh Kakabaveh (-) till Socialminister Lena Hallengren (S) om Kompetensutveckling inom sjukvården och äldreomsorgen</title>
          <idno type="rdwebb">H710454</idno>
          <ref type="dokument_url_text">http://data.riksdagen.se/dokument/H710454/text</ref>
          <ref type="dokument_url_html">http://data.riksdagen.se/dokument/H710454</ref>
          <ref type="dokumentstatus_url_xml">http://data.riksdagen.se/dokumentstatus/H710454</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>-</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-QV7ZPRVde5WYQYeJ3zwYvJ">
          <note>Interpellationen är inlämnad</note>
        </correspAction>
        <correspAction type="sent" xml:id="i-KWSkTJQA8BcGjp9v4Womw8" corresp="i-548HUVvKe8n48M3pQmFeUC">
          <date when="2020-08-24"/>
        </correspAction>
        <correspAction type="received" xml:id="i-QFUdQW7JvbXPsQHKmwM53H" corresp="i-HxcQkHC9fDSzkJWgvdhDEF">
          <date when="2020-08-27"/>
        </correspAction>
        <correspAction type="answered" xml:id="i-GDzL16nxzVGtVk5cmAsBKT">
          <date when="2020-09-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KBEASSd9QKLMzi8h58gvKb">
            Interpellation 2019/20:454 Kompetensutveckling inom sjukvården
            och äldreomsorgen av Amineh Kakabaveh (-) till Socialminister
            Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UxnKTPDQhWxj35LPuZD7Yh">
            Under covidpandemin har delar av äldrevården visat sig vara eftersatt.
            De som dragit snabba och ytliga slutsatser av detta förhållande
            tror att orsaken bara ligger i bristande språkkunskaper i svenska
            bland undersköterskorna och har därför föreslagit språktest. Men
            man botar naturligtvis inte bristande språkkunskaper med språktest.
            Man fastställer bara en brist och ingenting mer. Språkliga brister
            botas med utbildning.
          </p>
          <p xml:id="i-6PcSv4QFXDyACjPYZr2skQ">
            I dag är det så att många vårdare med utländsk bakgrund jobbat
            och tagit hand om våra äldre men saknat möjligheter att utvidga
            sina kunskaper i svenska språket.
          </p>
          <p xml:id="i-5oBXHWVne3WnULQYUSR3qZ">
            Jag har fått många samtal och mejl av hundratals bekanta, vänner
            och även för mig tidigare okända människor med rötter i Mellanöstern
            och länder i Afrika och Latinamerika, som jobbat länge inom äldrevården
            – många i 10–15 år. När de har talat med arbetsgivarna om att
            de skulle behöva vidareutbildning och utvidga sina språkkunskaper
            och kunskaper om den värdegrund som gäller för arbetet med äldre
            människor i Sverige har intresset från arbetsgivarnas sida varit
            klent.
          </p>
          <p xml:id="i-TDBySaH5YDxzKwSgBfDuoP">
            De flesta som jobbar i äldrevården gör sitt yttersta för att
            på bästa sätt ta hand om de äldre. Invandrade kvinnor och även
            en del män som inte hittar arbete eller inte får ett jobb inom
            andra sektorer söker sig till äldrevården. Många av dem är inte
            fackligt anslutna. Skälen till detta är flera. Man kommer från
            länder där fackföreningar är förbjudna eller där bara ”gula” fackföreningar
            godkända en diktatorisk stat får finnas eller från länder som
            saknar fackliga traditioner. En del berättar att de uppfattar
            sin situation som att facket inte ser dem som en intressant målgrupp.
            De som söker sig till äldrevården är ofta lågutbildade kvinnor
            och män som inte haft den ringaste möjlighet att skaffa sig några
            erfarenheter av fackligt arbete i sina gamla hemländer. De känner
            dåligt till vilka rättigheter de har i Sverige. De är tysta och
            tacksamma för att kunna utföra sitt arbete – ofta under otrygga
            anställningsvillkor.
          </p>
          <p xml:id="i-K35kw6jhFSfCe4cRXzeMwv">
            Det är särskilt svårt för dem som tillhör en äldre generation
            att våga utmana arbetsgivare och kräva kompetensutveckling och
            utbildning av olika slag. Många är tacksamma över att behålla
            sin osäkra och lågavlönade timanställning. Har de inte starka
            fackförbund som backar upp dem är de värnlösa.
          </p>
          <p xml:id="i-ApFwSqpVmqp2HURKxAZK4H">
            I stället för att kräva enbart språktester måste man satsa på
            kompetensutveckling och en bättre löneutveckling samt höja yrkets
            status så att detta i större utsträckning blir mer attraktivt
            även för män.
          </p>
          <p xml:id="i-TSoWBiWnsNc3p2WFVz3dbS">
            Under pandemin har vi sett allvarliga brister inom äldrevården
            på en rad områden, varav jag ovan pekat på några. Det torde vara
            fullständigt självklart att förändringar av arbetsrätten som försämrar
            anställningstryggheten skulle få katastrofala effekter inom äldrevården.
          </p>
          <p xml:id="i-YTMZRkdtxFz9Bkha8U57VD">
            Om de förslag till förändringar i LAS som föreslås går igenom
            kommer det att få allvarliga konsekvenser för lågutbildade inom
            äldrevård och sjukvård. Det kommer att försämra möjligheterna
            till förbättrade arbetsförhållanden, öka den redan stora otryggheten
            bland vårdanställda och leda till en försämrad situationer för
            de äldre som behöver denna vård. Undersköterskorna och vårdanställda
            i lägre befattningar är viktiga nyckelpersoner. Och de är många.
          </p>
        </div>
        <div type="ipQuestion">
          <p xml:id="i-P7XnoM7bvAU5zLCuD7AfUe">
            Jag vill därför fråga socialminister Lena Hallengren:
            <list rend="unordered">
              <item>
                Avser ministern och regeringen att satsa på en ökad språk- och
                kompetensutveckling för undersköterskor inom sjukvård och äldreomsorg?
              </item>
              <item>
                Vad avser ministern och regeringen att göra för att de som jobbar
                inom äldrevården ska få trygga anställningar och en högre yrkesstatus?
              </item>
              <item>
                Vad avser ministern och regeringen att göra för att män i större
                utsträckning ska söka sig till arbetet som undersköterska?
              </item>
            </list>
          </p>
        </div>
      </div>
    </body>
  </text>
</TEI>
