<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0418">
  <teiHeader>
    <fileDesc>
      <titleStmt>
        <title>Interpellation 2019/20:418 av Hans Wallmark (M)</title>
        <author>Hans Wallmark (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:418 av Hans Wallmark (M) till Statsrådet Jennie Nilsson (S) om Regeringens beslut ur ett regionalt rättviseperspektiv </title>
          <idno type="rdwebb">H710418</idno>
          <ref type="dokument_url_text">http://data.riksdagen.se/dokument/H710418/text</ref>
          <ref type="dokument_url_html">http://data.riksdagen.se/dokument/H710418</ref>
          <ref type="dokumentstatus_url_xml">http://data.riksdagen.se/dokumentstatus/H710418</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xzt52E3ZeNyJ9HLW4B5Sk1</idno>
            <persName>Statsminister Stefan Löfven</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-LKQKWG3JJUBFg12z1vrFwt</idno>
            <persName>Statsrådet Jennie Nilsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <persName>Hans Wallmark</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-DB9aR7Lv11egc6FoXLqeWr">
          <note>Interpellationen är inlämnad</note>
        </correspAction>
        <correspAction type="sent" xml:id="i-QGpJJjMZFgd12gWeQiwZfi" corresp="i-9xarzmckV5SS8EyJPN5b3x">
          <date when="2020-06-04"/>
        </correspAction>
        <correspAction type="received" xml:id="i-DR9UPcTi4hPcGSvAStWcVd" corresp="i-Xzt52E3ZeNyJ9HLW4B5Sk1">
          <date when="2020-06-09"/>
        </correspAction>
        <correspAction type="answered" xml:id="i-493Fe2sJqCU6ePfmqL9UFG" corresp="i-LKQKWG3JJUBFg12z1vrFwt">
          <date when="2020-09-10"/>
        </correspAction>
        <correspContext corresp="i-493Fe2sJqCU6ePfmqL9UFG">
          <ref type="record" target="f-lista-202021--005">Torsdag den 10 september 2020</ref>
          <ref type="recordSection" target="unsetDivId"/>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-T6fQ8egcy9fD2tcEVZh6SD">
            Interpellation 2019/20:418 Regeringens beslut ur ett regionalt
            rättviseperspektiv av Hans Wallmark (M) till Statsminister Stefan
            Löfven (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-R7z4yq6Hx5UeRHZx1sve3w">
            Med Danmarks besked om att gränserna in till landet ska öppnas
            för trafik kom också beslutet att detta inte gäller Sverige. I
            vart fall inte inledningsvis. Arbetspendling är fortsatt möjlig,
            och transitregler till Kastrup eller genom landet har även mildrats.
            Samtidigt finns en stor och växande frustration i Sydsverige att
            det Själland som kan nås på en till två timmars bilresa är stängt
            för besök. Det uppfattas också som konstigt att danskar som inte
            vill ha svenskar eller skåningar in i sitt land samtidigt nyttjar
            möjligheten av en öppen svensk gräns för ett växande antal besök
            i Sydsverige. Diskussioner förs om någon form av regional lösning
            på gränshinderfrågan men en allmän känsla är att intresse och
            engagemang saknats i Stockholm.
          </p>
          <p xml:id="i-V5xJxHwQaF7cXXeknPQgjQ">
            I maj rasade en stor debatt i Öresundsregionen om möjligt utsläpp
            av 290 000 kubikmeter avfallsvatten i Öresund. Ett tilltag som
            skulle ske utan att föregående kontakter tagits från dansk sida.
            Det danska tv-programmet Lorry har sedan kommit med nyheter om
            omfattande utsläpp av orenat vatten under 2014–2018. För människor
            boende i Skåne uppfattas denna nedskitning av gemensamt vatten
            som provocerande med tanke på de regelverk som finns i Sverige.
            Dessutom ses det som märkligt att inga kontakter funnits på myndighetsnivå.
            Reaktionerna från skånskt håll – och delvis även danskt – har
            varit tydliga, och besked har nu kommit att 290 000 kubikmeter
            inte kommer att släppas ut och smutsa ned Öresund, detta som ett
            resultat av protesterna i regionen på båda sidor av Sundet. Under
            hela processen har draghjälp från regering, departement och myndigheter
            varit svag, vilket gör att det finns en allmän känsla av att intresse
            och engagemang saknats i Stockholm.
          </p>
          <p xml:id="i-VB1MSJQS1HuQjtND3C5STb">
            Pandemin har resulterat i kraftiga nedgångar när det gäller resandet.
            Inte minst på flygsidan. Regeringen såg till att via trafikplikt
            försäkra sig om flyg till ett antal destinationer från Stockholm
            till Visby samt i norra Sverige från Sundsvall till Kiruna. Några
            skattemedel har inte använts för att på liknande sätt säkra flygtrafik
            i Sydsverige. En del regionala flygplatser kämpar också för överlevnad
            där särskilt den i Ängelholm varit utsatt och riskerats att läggas
            ned. På återkommande frågor har regeringsföreträdare varit avvisande
            på någon form av riktat stöd eller annan hjälp till utsatta flygplatser.
            Det gör att det finns en allmän känsla av att intresse och engagemang
            saknats i Stockholm
          </p>
          <p xml:id="i-87got8N4qiCdTmVkueeQs2">
            År 2019 påpekade många företag i Sydsverige att det fanns en
            kapacitetsbrist i fråga om elförsörjningen. Det hotade investeringar,
            och i vissa fall sas att viktiga beslut som skulle kunna leda
            till nya arbetstillfällen sköts på framtiden. Vd från bland annat
            Pågens och Lindab deltog aktivt och tydligt i den allmänna debatten.
            Genomgående bortförklarades detta från regeringshåll, och många
            inom sydsvenskt näringsliv ansåg att deras oro inte togs på allvar
            eller att deras argument inte tillmättes någon betydelse. Det
            skapade en allmän känsla av att intresse och engagemang saknats
            i Stockholm.
          </p>
          <p xml:id="i-2E6Licaz8tCwjzFLG5J8Dd">
            På hösten 2015 kom den stora migrationsvågen. Den nådde först
            Skåne och Sydsverige med ett väldigt tryck från dansk sida. Totalt
            räknas med att Sverige bara under detta år tog emot över 160 000
            asylsökande och dessutom merparten under årets sista månader.
            I efterhand har det visat sig att svenska myndigheter haft stora
            problem att hantera detta tryck. Kommuner i Sydsverige hade uppfattningen
            att de inledningsvis fick axla ett stort ansvar utan riktigt adekvat
            stöd. Som en följd av detta infördes också restriktioner med passkontroll
            som abrupt försvårade pendlingsmöjligheterna i Öresundsregionen.
            Efter en utdragen process har vissa lättnader gjorts även om den
            betydelsefulla tågtrafiken över Öresundsbron mellan Skåne och
            Själland fortfarande stoppas i Hyllie med viktig tidsförlust som
            följd. Sveriges svårigheter att hantera våldet och kriminaliteten
            har också inneburit att Danmark före pandemins utbrott införde
            styckvisa passkontroller för trafik från skånsk sida just med
            hänvisning till detta. Hela hanteringen av flyktingvågen och de
            passkontroller som införts i Öresundsregionen har skapat en allmän
            känsla av att intresse och engagemang saknats i Stockholm.
          </p>
          <p xml:id="i-PitgtaFwJdH72z82qC6pYk">
            Med anledning av detta vill jag fråga statsminister Stefan Löfven:
          </p>
          <p xml:id="i-L5d3ftQRqht4AoEzmr1on4">
            Avser statsministern att inom ramen för Statsrådsberedningens
            arbete ta fram någon form av regional matris för att samlat bedöma
            de ärenden regeringen fattar beslut om, eller agera så att berörda
            statsråd tar initiativ, så att ingen del av Sverige uppfattar
            sig missgynnat eller åsidosatt?
          </p>
        </div>
      </div>
    </body>
  </text>
</TEI>
