<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0289">
  <teiHeader>
    <fileDesc>
      <titleStmt>
        <title>Interpellation 2019/20:289 av Mattias Karlsson i Luleå (M)</title>
        <author>Mattias Karlsson i Luleå (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:289 av Mattias Karlsson i Luleå (M) till Statsrådet Mikael Damberg (S) om Behoven av polisiär kontroll av olaglig taxitrafik</title>
          <idno type="rdwebb">H710289</idno>
          <ref type="dokument_url_text">http://data.riksdagen.se/dokument/H710289/text</ref>
          <ref type="dokument_url_html">http://data.riksdagen.se/dokument/H710289</ref>
          <ref type="dokumentstatus_url_xml">http://data.riksdagen.se/dokumentstatus/H710289</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Statsrådet Mikael Damberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <persName>Statsrådet Mikael Damberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-SUAEH6RCke4pVRKPPGZ14p</idno>
            <persName>Mattias Karlsson i Luleå</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-NtanqtWZzxjLRtAthWqUoQ">
          <note>Interpellationen är besvarad</note>
        </correspAction>
        <correspAction type="sent" xml:id="i-Ko4RKb3MazAdTuCPASg7Q2" corresp="i-SUAEH6RCke4pVRKPPGZ14p">
          <date when="2020-01-29"/>
        </correspAction>
        <correspAction type="received" xml:id="i-RKQ8GE8KrAPxE9SBAjcBqE" corresp="i-Spsbo7A5zikEeUY3JEYcNV">
          <date when="2020-01-31"/>
        </correspAction>
        <correspAction type="answered" xml:id="i-DxHj5s9ibqCT4EB43HL2HK">
          <date when="2020-02-20"/>
        </correspAction>
        <correspAction type="answered" xml:id="i-2LFMSurLUdcWTfVP3xMdaK" corresp="i-Spsbo7A5zikEeUY3JEYcNV">
          <date when="2020-02-20"/>
        </correspAction>
        <correspContext corresp="i-2LFMSurLUdcWTfVP3xMdaK">
          <ref type="record" target="prot-201920--078">Protokoll 2019/20:78 Torsdagen den 20 februari</ref>
          <ref type="recordSection" target="unsetDivId">Svar på interpellation 2019/20:289 om behoven av polisiär kontroll av olaglig taxitrafik</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-rzgXrxK3w5CMBqyqiRpU5">
            Interpellation 2019/20:289 Behoven av polisiär kontroll av olaglig
            taxitrafik av Mattias Karlsson i Luleå (M) till Statsrådet Mikael
            Damberg (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4UU1yBuDnQzsfVRsB67c6j">
            Flera undersökningar visar att Sverige har fått nya problem med
            olaglig taxiverksamhet, trots skärpt lagstiftning och tidigare
            genomförda åtgärder för att stävja olaglig taxi. Dessvärre tycks
            sociala medier underlätta förmedlingen av olaglig taxi, då förmedlingen
            via sociala medier är svår att komma åt och lagföra. Ett av få
            sätt att stävja verksamheten tycks vara via polisiära insatser
            ute i trafiken.
          </p>
          <p xml:id="i-7Dwgco4v33WMRCeYgNJGHn">
            Enligt de undersökningar som refererats i medierna är olaglig
            taxi som förmedlas via Facebook ett omfattande problem på flera
            orter, inte minst i norra Sverige. Ett exempel är Luleå, där en
            stor Facebookgrupp för olaglig taxi har över 8 500 medlemmar.
            Luleå kommun har drygt 77 000 invånare. Det innebär att denna
            svarttaxigrupp har en bra bit över 10 procent av kommunens invånare
            som medlemmar. En utbredd acceptans för och användning av svarttaxi
            kan bidra till att minska förtroendet för skattesystemet som helhet.
          </p>
          <p xml:id="i-2M4bi7asoesDCqD2orVYbx">
            Där problemen växer fram drabbar det inte bara seriös taxiverksamhet,
            utan skadeverkningarna sträcker sig till hela ekonomin. Den förre
            inrikesministern Anders Ygeman uttryckte i samband med ett besök
            i Malmö i februari 2017 att man göder den svarta ekonomin om man
            åker ”taxi för 59 kronor eller om du klipper dig för 50 kronor”.
            Den som bedriver olaglig taxi kan lika gärna välja en bilmekaniker
            som struntar i att betala skatt, medan seriösa taxiföretag har
            incitament att välja seriösa bilverkstäder för att kunna dra av
            kostnaden i sin firma. På så sätt sprider sig problemet med olaglig
            taxi i resten av samhället.
          </p>
          <p xml:id="i-9yurWz4drbBX7kA6cSS3Tm">
            Jag har tidigare interpellerat om problemet med olaglig taxi
            och fick då som svar av infrastrukturministern att han tillsatt
            en utredning om bättre kontroll av yrkestrafiken. Men saken är
            den att det problem jag tar upp inte handlar om yrkestrafik utan
            om en olaglig verksamhet som bedrivs helt och hållet vid sidan
            av de tillståndskrav och kontrollsystem som omfattar seriös taxi.
            Frågan om olaglig taxi nämns inte i direktiven till utredningen.
          </p>
          <p xml:id="i-Ueyxa2op6VzAuFTpKQESQv">
            Det är svårt att se att olaglig taxi kan motverkas utan att polisens
            insatser ökar när det gäller att konkret kontrollera olaglig taxiverksamhet
            ute i trafiken. Infrastrukturministern har påpekat att Skatteverket
            arbetar med frågan, men det krävs även insatser från polisen.
            De som bedriver olaglig taxiverksamhet måste uppfatta att det
            finns en upptäcktsrisk och en risk för någon form av sanktion.
          </p>
          <p xml:id="i-9i91Yx8uiqrXVKEgQwg7tV">
            Polisen har uppgett att frågan inte kan ges mer resurser då de
            inte har ett nationellt uppdrag avseende kontrollen av dessa olagliga
            persontransporter mot betalning. Detta leder till att samhällets
            arbete mot problemet bromsas. Samtliga myndigheter som förväntas
            samverka är nämligen beroende av det kontrollarbete som polisen
            behöver göra ute på fältet.
          </p>
          <p xml:id="i-Du9LtuwRcvvkJvpHLmzLLj">
            Det finns därför fog att överväga om polisen bör ges ett nationellt
            uppdrag avseende taxiverksamheter och olaglig taxi, för att tillförsäkra
            att det finns resurser till att utföra kontroller.
          </p>
          <p xml:id="i-HDNvZM73QAbfnAxrUDAvFM">
            Med anledning av ovanstående vill jag fråga statsrådet Mikael
            Damberg:
          </p>
          <p xml:id="i-RcdgBWdhXa8rk3rfmbKvPk">
            Avser statsrådet att vidta åtgärder för att ge polisen ett tydligare
            uppdrag att motverka olaglig taxiverksamhet och bättre resurser
            för att kontrollera och beivra dessa lagbrott?
          </p>
        </div>
      </div>
    </body>
  </text>
</TEI>
