<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0310">
  <teiHeader>
    <fileDesc>
      <titleStmt>
        <title>Interpellation 2019/20:310 av Jessica Thunander (V)</title>
        <author>Jessica Thunander (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:310 av Jessica Thunander (V) till Infrastrukturminister Tomas Eneroth (S) om Kollektivtrafik och ökad jämlikhet</title>
          <idno type="rdwebb">H710310</idno>
          <ref type="dokument_url_text">http://data.riksdagen.se/dokument/H710310/text</ref>
          <ref type="dokument_url_html">http://data.riksdagen.se/dokument/H710310</ref>
          <ref type="dokumentstatus_url_xml">http://data.riksdagen.se/dokumentstatus/H710310</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-G9GHaoV5TJoYjtjUJ6EXYj</idno>
            <persName>Jessica Thunander</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-G8564CqEnhC5PBjZSwUxsE</idno>
            <persName>Tomas Eneroth</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-LYVwBxQrFRpJQ5Nzwgrefx">
          <note>Interpellationen är besvarad</note>
        </correspAction>
        <correspAction type="sent" xml:id="i-7hp4GjQcEPca9TcjAj6aAZ" corresp="i-G9GHaoV5TJoYjtjUJ6EXYj">
          <date when="2020-02-04"/>
        </correspAction>
        <correspAction type="received" xml:id="i-8PqjMfQN7ET1djdMjnAcry" corresp="i-G8564CqEnhC5PBjZSwUxsE">
          <date when="2020-02-05"/>
        </correspAction>
        <correspAction type="answered" xml:id="i-L7rFWgdLChs8684b9TM7Le" corresp="i-G8564CqEnhC5PBjZSwUxsE">
          <date when="2020-03-03"/>
        </correspAction>
        <correspContext corresp="i-L7rFWgdLChs8684b9TM7Le">
          <ref type="record" target="prot-201920--080">Protokoll 2019/20:80 Tisdagen den 3 mars</ref>
          <ref type="recordSection" target="unsetDivId">Svar på interpellation 2019/20:310 om kollektivtrafik och ökad jämlikhet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KVHLvY8XhUki1EfadPrCCs">
            Interpellation 2019/20:310 Kollektivtrafik och ökad jämlikhet
            av Jessica Thunander (V) till Infrastrukturminister Tomas Eneroth
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-L8egwiPXD58DdupiDY35wc">
            Ett jämlikt samhälle ger människor möjligheter och kan lösa samhällsutmaningar
            som barnfattigdom, kriminalitet eller brister i sjukvården. Sverige
            är ett land med möjligheter att skapa ett gott liv åt alla som
            lever här. Den samlade rikedomen är större än någonsin. Sysselsättningen
            är hög och klimatet för företag är gott. Trots detta är det många
            i Sverige som inte får del av framgången. En liten ekonomisk elit
            drar ifrån oss andra. Det syns tydligt i våra städer, i förorter
            och på landsbygden. Faktum är att Sverige är det land inom OECD
            där ojämlikheten ökat mest sedan mitten av 1980-talet.
          </p>
          <p xml:id="i-NLdanM1LDsS7y4kLgTz98b">
            Detta ger återverkningar även i transportsystemet och på människors
            möjligheter att förflytta sig. Det finns en orättvisa och ojämlikhet
            i tillgången till kollektivtrafik, och internationella studier
            visar att fattiga och socioekonomiskt utsatta människors tillgång
            till transporter ofta är väsentligt sämre än övrig befolknings.
            Oftast diskuteras detta i Sverige i samband med kollektivtrafik
            på landsbygd, men problemet finns också i storstäderna.
          </p>
          <p xml:id="i-UvYWhZDoCpuRV8gjkjExiZ">
            Kollektivtrafikens tillgänglighet är grundläggande för många
            människors sociala inkludering och tillgång till deltagande i
            samhället, främst i socialt utsatta områden där majoriteten inte
            har råd att äga en bil och där många inte har körkort. Samtidigt
            är detta grupper som ofta ignoreras i kollektivtrafikplanering
            och i diskussioner kring kollektivtrafik. Transportfattigdom innebär
            att människor inte har full tillgång till de transporter som de
            skulle behöva i sin vardag. Det kan handla om en fysisk brist
            på tillgång eller att man inte förstår systemet eller känner sig
            otrygg när man använder kollektivtrafiken. För många handlar det
            helt enkelt om att de inte har råd och/eller inte känner sig välkomna
            i kollektivtrafiken, till exempel för att de blir otrevligt bemötta
            eller anklagade för fuskåkning trots att de har en giltig biljett.
            Den grupp som har störst risk att hamna i transportfattigdom är
            kvinnor med låg inkomst. De fattigaste grupperna har både låg
            tillgång till kollektivtrafik och till egna transportmedel.
          </p>
          <p xml:id="i-LhL7FeaSLG5a2KA6gb9qgR">
            Planeringen av kollektivtrafiken utgår oftast från en norm av
            dagpendlare och från något som kallas starka stråk, vilket gynnar
            en arbetande medelklass. Mindre hänsyn tas till dem som arbetar
            kvällar, nätter och helger och till dem som arbetar på avsides
            belägna arbetsplatser. Arbetsplatsområden som vanligtvis befolkas
            av personer med låg utbildning och lågt bil- och körkortsinnehav
            är ofta dåligt försedda med kollektivtrafik. Detta kan ge helt
            orimliga pendlingstider för människor som är helt beroende av
            kollektivtrafiken för sina transporter. Hänsyn tas heller inte
            till hur nyttan av satsningar på kollektivtrafiken fördelas mellan
            olika befolkningsgrupper. Socioekonomisk hållbarhet och social
            inkludering nedprioriteras, och det ger orättvisor som riskerar
            att öka klyftorna mellan svaga och starka socioekonomiska grupper.
          </p>
          <p xml:id="i-3R9iEFk9hZbMhB1YJ5MCiB">
            Ett annat problem är priserna för att resa kollektivt. Priserna
            för kollektivtrafiken har sedan 1995 höjts fyra gånger så mycket
            som priserna för andra varor och tjänster. Det är orimligt att
            det har blivit så dyrt att resa kollektivt. Det handlar naturligtvis
            om jämlikhet. Att förflytta sig på något annat sätt än att gå
            eller cykla börjar bli ett privilegium för dem som har god ekonomi.
            Att göra kollektivtrafiken orimligt dyr är ytterligare ett sätt
            att låsa in dem som inte har råd att ha bil och begränsa deras
            rörelsefrihet. De rabattsystem som finns tillgängliga är oftast
            inte tillgängliga för dem med låga inkomster, vilka ofta reser
            med dyrare biljetter än övriga. Månadskort är ofta inte möjliga
            att köpa för dem med låga inkomster eftersom de inte har möjlighet
            att betala så mycket pengar på en gång. Fattiga personer avstår
            ofta från att resa för att de inte har råd, vilket är ytterligare
            ett exempel på hur social utsatthet också innebär sämre transportmöjligheter
            och risk för exkludering från samhället. Det är dyrt att vara
            fattig.
          </p>
          <p xml:id="i-UvHjBBqKEbCgSLjnEohJ4V">
            Vi behöver ha mer kunskap om hur transportsystemet fungerar för
            olika grupper av resenärer för att kunna få ett transportsystem
            som är inkluderande, rättvist fördelat och som kan bidra till
            att minska de socioekonomiska klyftorna, men vi har tillräcklig
            kunskap för att veta att det finns stora grupper som är beroende
            av kollektivtrafiken för sina transporter och som missgynnas både
            i planering och på grund av de höga priserna.
          </p>
        </div>
        <div type="ipQuestion">
          <p xml:id="i-E16ZesSPN8hYPEzbqnReLF">
            Mot bakgrund av detta vill jag fråga infrastrukturminister Tomas
            Eneroth:
            <list rend="unordered">
              <item>
                Hur avser ministern att arbeta för att kollektivtrafik och transportplanering
                i stort ska öka tillgängligheten för socioekonomiskt svaga grupper
                och bidra till ett socialt hållbart transportsystem?
              </item>
              <item>
                Avser ministern att främja användandet av sociala konsekvensbedömningar
                och hälsokonsekvensbedömningar vid planering av infrastruktur
                och kollektivtrafik?
              </item>
            </list>
          </p>
        </div>
      </div>
    </body>
  </text>
</TEI>
