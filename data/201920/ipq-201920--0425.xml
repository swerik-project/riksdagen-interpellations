<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0425">
  <teiHeader>
    <fileDesc>
      <titleStmt>
        <title>Interpellation 2019/20:425 av Lorena Delgado Varas (V)</title>
        <author>Lorena Delgado Varas (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:425 av Lorena Delgado Varas (V) till Statsrådet Anna Hallberg (S) om Rättigheter vid handel</title>
          <idno type="rdwebb">H710425</idno>
          <ref type="dokument_url_text">http://data.riksdagen.se/dokument/H710425/text</ref>
          <ref type="dokument_url_html">http://data.riksdagen.se/dokument/H710425</ref>
          <ref type="dokumentstatus_url_xml">http://data.riksdagen.se/dokumentstatus/H710425</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8eXWd1vC6ZRoeQdNAwzhbS</idno>
            <persName>Statsrådet Anna Hallberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <persName>Lorena Delgado Varas</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-EkWHWrjX8apFY4GBXdEEdb">
          <note>Interpellationen är besvarad</note>
        </correspAction>
        <correspAction type="sent" xml:id="i-TZr79JVTZ3RTigBUFzLqHW" corresp="i-Srv2XCR7hGVyZ66wLkW6ad">
          <date when="2020-06-09"/>
        </correspAction>
        <correspAction type="received" xml:id="i-6WdSVtrqMZBmn7BFcyUTGn" corresp="i-8eXWd1vC6ZRoeQdNAwzhbS">
          <date when="2020-06-11"/>
        </correspAction>
        <correspAction type="answered" xml:id="i-6trfWZNVpjYxbruHaN59Gr">
          <date when="2020-08-20"/>
        </correspAction>
        <correspAction type="answered" xml:id="i-RgvHfRBXyECdLU3EGdJuoC">
          <date when="2020-08-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6Rp421rNZiiejy514NZaxR">
            Interpellation 2019/20:425 Rättigheter vid handel av Lorena Delgado
            Varas (V) till Statsrådet Anna Hallberg (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AN6TrjBzAnvY2vG1VnE6ev">
            Häromdagen kunde vi läsa hur svenska miljardärer profiterar på
            palmolja utvunnen från de skyddade regnskogarna i Indonesien.
            I det här fallet i Riauprovinsen. 25 miljoner hektar av Indonesiens
            skogsmarker har till följd av skövling försvunnit mellan 2001
            och 2018. Ofta brukar transnationella företag hänvisa till diverse
            hållbarhetscertifikat och till hållbarhetsrapporteringar – det
            här fallet är inget undantag.
          </p>
          <p xml:id="i-DrYZPv1GJ3h63nXZvqUHxZ">
            Enligt Kommerskollegium är sedan 2016 en process igångsatt i
            EU med syfte att skriva handelsavtal med Indonesien, men på grund
            av för många frågetecken så finns det ingen tidsplan för när den
            kommer att bli klar. Sveriges export till Indonesien består främst
            av pappersmassa och pappersavfall samt maskiner för tillverkning
            av detta. Även transportmedel, främst lastbilar och specialfordon,
            är viktiga ur exportsynpunkt.
          </p>
          <p xml:id="i-6hmEdvdqaMzTKZdbeuoD64">
            I Indonesien finns 36 procent av världens kolrika tropiska torvmarker.
            Dessa är åtråvärda marker för bland annat skogsindustrin, vilken
            ofta använder osäkra markröjningsmetoder som har resulterat i
            skogsbränder. Tropisk torv kan innehålla mer än tio gånger mängden
            kol än vanlig jord; när den torkar blir den en tjock massa som
            kan fortsätta att brinna i månader efter att lågorna har släckts.
            Som ett resultat är dessa torvmarker särskilt sårbara och benägna
            för långvariga bränder.
          </p>
          <p xml:id="i-6XbLdVWBpyGCpoyavqQjWh">
            Den 2 juni dömdes en av Sakaisamhällets medlemmar för illegal
            trädfällning; han fällde 20 träd i ett område som ägs av pappersjätten
            Asia Pulp &amp; Paper (APP). Situationen är svår eftersom Sakaisamhället
            är omgivet av storföretag och möjligheterna att försörja sig är
            små.
          </p>
          <p xml:id="i-HktTJdJqRZTYoAdfW8W23j">
            En annan historia från palmoljeproduktionen handlar om självständighetsaktivisten
            Buchtar Tabuni från Västpapua som riskerar 17 års fängelse enbart
            för att han organiserat fredliga demonstrationer. Det är inte
            första gången han har anhållits, och precis som i andra diktaturer
            så sker det utan grund. Den här gången anklagas han för att ha
            organiserat en demonstration mot den rasism som folket i Västpapua
            får utstå i Indonesien. Detta är något som sker systematiskt och
            är en del av kolonialiseringspolitiken som Indonesien driver gentemot
            Västpapua. Varför? Jo, Västpapua är viktigt för Indonesien för
            palmoljeproduktionen, trådproduktionen och gruvbrytningen av bland
            annat guld och koppar.
          </p>
          <p xml:id="i-68VJuYUQjHuA5v2DHatdUM">
            Tidigare har Sveriges regering motsatt sig att utkräva ansvar
            från de transnationella företagen i fråga om mänskliga rättigheter,
            och att införa klimat- och miljöperspektiv enligt environmental
            due diligence i regelverken för företags agerande utomlands.
          </p>
          <p xml:id="i-H8Y215VEnT9VQqaL9RiiH7">
            Men hur gör vi i de fall våra företag skapar vinst genom att
            exploatera fattiga länder, i synnerhet diktaturer? Handelsavtalen
            är inte tillräckliga, och i vissa fall är de väldigt svåra att
            förhandla fram. Har inte våra företag ett ansvar för att deras
            affärer ska ske med respekt för mänskliga rättigheter och på ett
            hållbart sätt? Då måste det vara bättre att vara tydliga med att
            företagen måste respektera detta oavsett var i världen de gör
            affärer.
          </p>
          <p xml:id="i-XiCVnM17nYhobw8Kf2rreS">
            Med anledning av vad som anförts ovan vill jag fråga statsrådet
            Anna Hallberg:
          </p>
          <p xml:id="i-2uuHMgtePK6STsKzPDLddm">
            Hur tänker statsrådet agera för att trygga urfolks, minoriteters
            och miljöaktivisters liv när våra företag är delaktiga i att göra
            affärer som försätter dem och miljön i fara?
          </p>
        </div>
      </div>
    </body>
  </text>
</TEI>
