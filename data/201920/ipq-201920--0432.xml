<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0432">
  <teiHeader>
    <fileDesc>
      <titleStmt>
        <title>Interpellation 2019/20:432 av Yasmine Posio (V)</title>
        <author>Yasmine Posio (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:432 av Yasmine Posio (V) till Utrikesminister Ann Linde (S) om Coronapandemins effekter på SRHR</title>
          <idno type="rdwebb">H710432</idno>
          <ref type="dokument_url_text">http://data.riksdagen.se/dokument/H710432/text</ref>
          <ref type="dokument_url_html">http://data.riksdagen.se/dokument/H710432</ref>
          <ref type="dokumentstatus_url_xml">http://data.riksdagen.se/dokumentstatus/H710432</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CgLZxiLTqtr669ULBLHcuK</idno>
            <persName>Yasmine Posio</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-VC7vrfbsHC1oHCd2HAoEpD">
          <note>Interpellationen är besvarad</note>
        </correspAction>
        <correspAction type="sent" xml:id="i-dbtQsWyUijD9dc23Wq8a6" corresp="i-CgLZxiLTqtr669ULBLHcuK">
          <date when="2020-06-15"/>
        </correspAction>
        <correspAction type="received" xml:id="i-4YUX31nZRGFDVcDFdYFee1" corresp="i-HYbURAzNUTvqh65pcPmmZx">
          <date when="2020-06-17"/>
        </correspAction>
        <correspAction type="answered" xml:id="i-6VhWZpGq2AzNhSUriBRF98">
          <date when="2020-08-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VDKDi9WDzULQtH8V96gTuR">
            Interpellation 2019/20:432 Coronapandemins effekter på SRHR av
            Yasmine Posio (V) till Utrikesminister Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NmsJaCYCPZXaGR7ER34JKr">
            Den pågående coronapandemin har slagit hårt globalt. Oron för
            liv och hälsa för sig själv och nära och kära har tvingat människor
            att ändra sina vanor, och länder har infört olika nivåer av restriktioner.
            Världsbanken befarar att fattigdomsbekämpningen i och med coronavirusets
            spridning inte kommer att kunna ske i tillräckligt snabb takt
            för att det globala målet om att utrota den extrema fattigdomen
            till 2030 ska kunna uppnås. Hur olika länder agerar kommer att
            påverka miljontals människors demokratiska fri- och rättigheter
            under lång tid. Inte minst på SRHR-området.
          </p>
          <p xml:id="i-5aSLrmEessNB8ho3mNiZeK">
            Ett tydligt exempel är hur reaktionära och auktoritära ledare
            världen över använt pandemin för att inskränka de mänskliga rättigheterna.
            I utegångsförbudets spår följer att kvinnor och barn utsätts för
            än mer våld i hemmet. I Polen har till exempel regeringen valt
            att gå fram med ett hårt kritiserat förslag om att skärpa en mycket
            restriktiv abortlagstiftning ytterligare. Förra gången förslaget
            var aktuellt genomfördes stora protester och demonstrationer.
            Men i och med förbud mot större folksamlingar finns inte längre
            samma förutsättningar att göra motstånd. I USA har minskad tillgång
            till säker abort märkts som en direkt följd av coronapandemin.
            Människorättsförsvarare rapporterar om allvarliga pågående inskränkningar
            i en rad olika delstater.
          </p>
          <p xml:id="i-EbD2PbpmxTEnrCsLoh8mNs">
            Men också bristen på tillräckliga sjukvårdsresurser drabbar arbetet
            med SRHR. När pengar, personal och medicinsk utrustning går till
            att bekämpa coronaviruset får andra delar av vården stå tillbaka.
            Nedstängda fabriker har lett till en brist på preventivmedel,
            vilket riskerar att resultera i oönskade graviditeter såväl som
            ökad mödradödlighet, könssjukdomar och hiv. FN:s befolkningsfond
            UNFPA befarar att en sex månader lång nedstängning av samhället
            kan leda till ytterligare 7 miljoner oönskade graviditeter och
            31 miljoner fall av könsbaserat våld. Också antalet fall av könsstympning
            och barn som gifts bort riskerar att öka, bland annat som en konsekvens
            av att arbetet för att motverka detta försenas eller uteblir och
            för att en ökad fattigdom är en känd faktor för barnäktenskap.
          </p>
          <p xml:id="i-UacamuPkjNHZqmHhVtH3zY">
            Under coronapandemin är hbtq-personer en särskilt utsatt grupp,
            och många drabbas hårt av restriktioner och ökad fattigdom. I
            Sydkorea har medier pekat ut gayklubbar som epicentrum för en
            ny smittvåg, vilket gjort att exempelvis Amnesty varnat för stigmatisering.
            I Sydamerika har flera länder flexibla utegångsförbud där kvinnor
            och män enbart tillåts gå ut olika dagar. Restriktionerna slår
            mot transpersoner, och mycket tyder på att hatbrotten ökat i samband
            med detta. I Ungern har parlamentet röstat igenom en nödlag som
            ger premiärminister Orbán ökad makt och rätten att regera genom
            dekret på obestämd tid. I samband med detta har regeringen lagt
            fram förslag till en grundlagsändring som skulle förbjuda transpersoner
            att ändra juridiskt kön.
          </p>
          <p xml:id="i-6Y2fTxQNjEhtTLAdCRuQ5o">
            Den svenska regeringen har omfördelat 714 miljoner kronor som
            tas från den befintliga biståndsbudgeten till åtgärder för att
            möta coronapandemin. För att inte viktiga åtgärder ska tvingas
            stå tillbaka på grund av coronaviruset har Vänsterpartiet redan
            tidigare föreslagit ett additionellt coronabistånd om 500 miljoner
            kronor som syftar till åtgärder för att minska smittspridningen
            och för att möta akuta sjukvårdsbehov, men som också kan användas
            till bland annat SRHR.
          </p>
        </div>
        <div type="ipQuestion">
          <p xml:id="i-VvoaWg7fM6seVfqZAJXszU">
            Mot denna bakgrund vill jag fråga utrikesminister Ann Linde:
            <list rend="unordered">
              <item>
                Avser ministern att verka för att Sverige ska ta initiativ globalt
                för att lyfta SRHR under coronapandemin?
              </item>
              <item>
                Avser ministern att ta initiativ inom EU för att stoppa den reaktionära
                utvecklingen vad gäller SRHR-frågor i Europa?
              </item>
            </list>
          </p>
        </div>
      </div>
    </body>
  </text>
</TEI>
