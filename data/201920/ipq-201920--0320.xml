<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0320">
  <teiHeader>
    <fileDesc>
      <titleStmt>
        <title>Interpellation 2019/20:320 av Saila Quicklund (M)</title>
        <author>Saila Quicklund (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:320 av Saila Quicklund (M) till Kultur- och demokratiminister Amanda Lind (MP) om Statens idrottspolitiska mål </title>
          <idno type="rdwebb">H710320</idno>
          <ref type="dokument_url_text">http://data.riksdagen.se/dokument/H710320/text</ref>
          <ref type="dokument_url_html">http://data.riksdagen.se/dokument/H710320</ref>
          <ref type="dokumentstatus_url_xml">http://data.riksdagen.se/dokumentstatus/H710320</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XScHuZhUG7vGfDLenjxRiL</idno>
            <persName>Saila Quicklund</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <persName>Kultur- och demokratiminister Amanda Lind</persName>
            <state ref="unknown" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-4hdxvAvgz94bwkNVBamwih">
          <note>Interpellationen är besvarad</note>
        </correspAction>
        <correspAction type="sent" xml:id="i-YWj9C1uVnUSbzoNCAQBkEw" corresp="i-XScHuZhUG7vGfDLenjxRiL">
          <date when="2020-02-07"/>
        </correspAction>
        <correspAction type="received" xml:id="i-5EPm9je9YtfostQRXpvfWy" corresp="i-PAgTpr3nkZRPEoiqjPKQAf">
          <date when="2020-02-11"/>
        </correspAction>
        <correspAction type="answered" xml:id="i-AS5fwz7T71LZhUNNCnw1rW">
          <date when="2020-02-20"/>
        </correspAction>
        <correspAction type="answered" xml:id="i-MeC3jn9AmJJ8LMVWfSWtsJ">
          <date when="2020-02-20"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GRGmTxoc3DocPiV6gQn8nT">
            Interpellation 2019/20:320 Statens idrottspolitiska mål av Saila
            Quicklund (M) till Kultur- och demokratiminister Amanda Lind (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-T5HSm75cU41PHaxqyuUrTU">
            År 2017 lämnade jag som ordförande för kulturutskottets utvärderingsgrupp
            över utvärderingen av statens idrottspolitiska mål. Staten ger
            årligen över 2 miljarder kronor i stöd till idrotten för att främja
            det arbete som 650 000 ideella ledare i 20 000 föreningar dagligen
            gör för såväl barn som vuxna.
          </p>
          <p xml:id="i-DYc3MkZENfhGXta7vSySSz">
            Idrottsrörelsen har med sin självständighet och sitt oberoende
            makten att själv lägga fast målen för sin verksamhet. Dock ska
            den fördela statens stöd i enlighet med riksdagens mål och vad
            regeringen bestämmer. Kulturutskottets utvärderingsgrupp gick
            tidigare igenom hur dessa mål efterlevs, och vi såg att detta
            arbete behövde stärkas.
          </p>
          <p xml:id="i-M6NtPMY9YNvJx9FBFRiJ4Z">
            I utvärderingen konstaterades att idrottsanslagen inte har fördelats
            med utgångspunkt i de mål och syften som man har fastställt. Trots
            att statens stöd till idrotten har ökat kraftigt de senaste åren
            har aktivitetsnivån inom barn- och ungdomsidrotten minskat. Olika
            regeringar har redovisat att aktivitetsnivån har minskat; dock
            har man förklarat sig nöjd med RF:s arbete.
          </p>
          <p xml:id="i-BSUHYezfZCnEHsmGBCZBrc">
            Det är även bekymrande att barns och ungas idrottsvanor i hög
            grad styrs av socioekonomiska förhållanden och att aktivitetsnivån
            är lägre bland unga med exempelvis någon form av funktionsnedsättning.
            Dessutom är det faktum att flickor med utländsk bakgrund i mindre
            utsträckning än pojkar med utländsk bakgrund idrottar något som
            oroar.
          </p>
          <p xml:id="i-FB1KD2iSVyxVpQMrsDRzpB">
            I utvärderingen konstaterades vidare att det är svårt att få
            en samlad bild av vilken effekt statens stöd till idrotten har
            fått. Det finns problem med kränkningar inom idrottsrörelsen,
            och det är viktigt att det finns tydliga rutiner som främjar att
            dessa upptäcks och åtgärdas. Staten måste helt enkelt på ett bättre
            sätt kunna säkerställa att statens stöd till idrotten används
            på det sätt som riksdag och regering har beslutat om.
          </p>
          <p xml:id="i-K3oBhZj3jkwGxwxaiYykFW">
            Utvärderingsgruppen menade också att det saknas en systematisk
            uppföljning av barnrättsperspektivet. De kränkningar som sker
            inom idrotten kräver mer kunskap för att vi ska få en bild av
            deras omfattning. Preskriptionstiden på två månader i RF:s stadgar,
            inom vilken ett övergrepp måste anmälas för att det ska leda till
            en påföljd, fann utvärderingsgruppen klart försvårande. Därför
            är det glädjande att Riksidrottsförbundet efter riksidrottsmötet
            har tagit ett tydligare grepp kring frågan, allt för att stärka
            barnrättsperspektivet.
          </p>
          <p xml:id="i-4X9RkPRosobfRqX5eQUSTc">
            Syftet med den statliga idrottspolitiken är dels att stödja en
            fri och självständig idrottsrörelse, dels att se till att målen
            och syftena med idrottspolitiken uppnås. Vi i utvärderingsgruppen
            menade att styrningen och utformningen av statens anslag behöver
            tydliggöras för att göra resultaten mer klara. Dessutom ansåg
            vi att staten bör följa upp att endast barn- och ungdomsidrott
            som bedrivs ur ett barnrättsperspektiv får bidrag.
          </p>
          <p xml:id="i-Ruc1xHS7NiStfB9Jut7wBM">
            Med anledning av ovanstående vill jag fråga kultur- och demokratiminister
            Amanda Lind:
          </p>
          <p xml:id="i-G9UYyMqtjCEpEsKq9q5X6Z">
            Vilka åtgärder avser ministern att vidta med anledning av utvärderingen
            av statens idrottspolitiska mål?
          </p>
        </div>
      </div>
    </body>
  </text>
</TEI>
