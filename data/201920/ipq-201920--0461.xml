<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0461">
  <teiHeader>
    <fileDesc>
      <titleStmt>
        <title>Interpellation 2019/20:461 av Momodou Malcolm Jallow (V)</title>
        <author>Momodou Malcolm Jallow (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:461 av Momodou Malcolm Jallow (V) till Statsrådet Åsa Lindhagen (MP) om Rasism och afrofobi i Sverige</title>
          <idno type="rdwebb">H710461</idno>
          <ref type="dokument_url_text">http://data.riksdagen.se/dokument/H710461/text</ref>
          <ref type="dokument_url_html">http://data.riksdagen.se/dokument/H710461</ref>
          <ref type="dokumentstatus_url_xml">http://data.riksdagen.se/dokumentstatus/H710461</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xte2hVf6qgEgJA6sWB1cDH</idno>
            <persName>Momodou Malcolm Jallow</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-9CuY4EZ971YdyxJ8sudKc</idno>
            <persName>Statsrådet Åsa Lindhagen</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-9CuY4EZ971YdyxJ8sudKc</idno>
            <persName>Statsrådet Åsa Lindhagen</persName>
            <state ref="Q213451" type="partyAffiliation">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-DG3voScbSwj6yunvUm4dQw">
          <note>Interpellationen är inlämnad</note>
        </correspAction>
        <correspAction type="sent" xml:id="i-UrtUqfoaTRQPuHgAdk9rqd" corresp="i-Xte2hVf6qgEgJA6sWB1cDH">
          <date when="2020-08-28"/>
        </correspAction>
        <correspAction type="received" xml:id="i-VWRPLJRWyw4MZ7dD97NfTH" corresp="i-9CuY4EZ971YdyxJ8sudKc">
          <date when="2020-09-03"/>
        </correspAction>
        <correspAction type="answered" xml:id="i-KSYEwva4rwB7wnzmkAeL2o" corresp="i-9CuY4EZ971YdyxJ8sudKc">
          <date when="2020-09-15"/>
        </correspAction>
        <correspContext corresp="i-KSYEwva4rwB7wnzmkAeL2o">
          <ref type="record" target="f-lista-202021--007">Tisdag den 15 september 2020</ref>
          <ref type="recordSection" target="unsetDivId"/>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-86CnS4hGexP31zEUsKBTUc">
            Interpellation 2019/20:461 Rasism och afrofobi i Sverige av Momodou
            Malcolm Jallow (V) till Statsrådet Åsa Lindhagen (MP)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2qCHE2tzZwGZyS2XRp5hXz">
            I kölvattnet av polismordet på George Floyd i USA blev det omfattande
            demonstrationer världen över, alltså inte bara i USA utan även
            i Europa och Sverige. Afrofobi, och strukturell och institutionell
            rasism är inte bara ett amerikanskt problem utan det är också
            alltför vanligt förekommande i Europa och i Sverige i synnerhet.
          </p>
          <p xml:id="i-GhNaGYgz3m7Sgy5tHh712h">
            Den 2 augusti publicerade Sveriges största tidning Dagens Nyheter
            ett stort sjusidigt reportage som Niklas Orrenius har stått bakom,
            som med all önskvärd tydlighet visar afrosvenskarnas utsatthet
            för både rasistiskt polis-och väktarvåld och strukturell diskriminering.
          </p>
          <p xml:id="i-EyKUgiyZ9yh1nePEj59Ypm">
            Den 3 april 2019 bevittnade hela Sverige genom en mobilvideo
            hur en gravid afrosvensk kvinna i åttonde månaden, som var på
            väg till sjukhuset med förvärkar, tvingades av tunnelbanan vid
            en biljettkontroll av ett flertal ordningsvakter. Filmerna visar
            hur hon under våldsamma omständigheter tvingades ut ur tåget.
            Kvinnan skriker som för sitt liv, hennes upprivna dotter gråter
            och andra kvinnor på perrongen vädjar till vakterna att lugna
            sig och ta hänsyn till att människan de drar och sliter i uppenbart
            är höggravid. Hon blev nedtryckt på en bänk med magen nedåt och
            med ett väktarna i ryggen, panikslagen, väldigt rädd och förnedrad
            framför sitt barn.
          </p>
          <p xml:id="i-QqL2B8vKWWepzdXSBDCrwP">
            Strax efter denna fruktansvärda afrofobiska händelse gjorde Expressen
            en unik kartläggning av vaktbolagen och hittade över 170 personer
            med koppling till högerextremism. En av dem är Tobias Lindberg,
            45, en tongivande propagandist för nazistiska Nordiska motståndsrörelsen
            som under flera år jobbade för vaktbolagsjätten Securitas, enligt
            Expressen.
          </p>
          <p xml:id="i-McX23qXhh7PhGLyaLKkcsp">
            Den 14 augusti 2020 gjorde Expressen ett reportage om bland annat
            afrosvenska fotbollsspelare, däribland landslagsspelaren Alexander
            Isak. Vi får höra om saker som sagts, skrikits, skrivits eller
            viskats, av tränare, motståndare, föräldrar och åskådare, och
            som ägt rum i olika skeden av karriären: barn, juniorspelare och
            professionella fotbollsspelare i Sverige, landslagsspelare eller
            utlandsproffs. Rasism och afrofobi präglar deras vardag och fortsätter
            på fotbollsplanen.
          </p>
          <p xml:id="i-A4cv36gU4Pb6JiiaSGXK6Z">
            De senaste hopplösa ropen på hjälp är fruktansvärda vittnesmål
            från tusentals föräldrar till afrosvenska barn i hela landet,
            som vill se krafttag i skola och förskola mot afrofobi och andra
            former av rasism och diskriminering på grund av hudfärg.
          </p>
          <p xml:id="i-XyK4VsMp5FCjV5ioF2ckHT">
            De här vittnesmålen om afrofobi kommer från föräldrar, barn och
            vuxna som inte har glömt och fortfarande bär med sig sorg och
            ilska över det de blivit utsatta för. Deras berättelser visar
            att afrosvenska barn fortfarande blir utsatta för afrofobi, rasism
            och mikroaggressioner i skolan eller förskolan, som ska vara trygga
            platser för våra barn. De skickade ut ett öppet brev till alla
            skolor, skolhuvudmän och skolpolitiker i hela Sverige, med sex
            krav på åtgärder för att skapa en skola fri från afrofobi.
          </p>
          <p xml:id="i-XeS3YyfsWzon5yEs8AzXNB">
            Det finns ett flertal exempel och rapporter om afrofobi och strukturell
            rasism i Sverige trots den förnekarkultur som är djupt rotad i
            Sverige även bland högt uppsatta politiker.
          </p>
          <p xml:id="i-85hHJc2tdZTXww3pMg2YLi">
            Dessa ständiga förnedringar, trakasserier och hot och detta hat
            och övervåld har vi sett många gånger förr och är tyvärr välbekanta
            för mig som afrosvensk i Sverige. Vi är extremt oroade över att
            samhället fortsätter att blunda för dokumenterat dagligt våld,
            rasism och förnedrande behandling som riktas mot framför allt
            afrosvenskar och andra rasifierade grupper.
          </p>
          <p xml:id="i-MwetbqDhDUej7U9pXsgAFx">
            Vi lever i Sverige men på olika och sämre villkor.
          </p>
        </div>
        <div type="ipQuestion">
          <p xml:id="i-ETHcTh3jLSYLwgEiEafm1y">
            Mot bakgrund av detta vill jag fråga statsrådet Åsa Lindhagen:
            <list rend="unordered">
              <item>
                Vad avser statsrådet att göra för att specifikt motverka afrofobin
                i samhället?
              </item>
              <item>
                Vilka specifika åtgärder har regeringen vidtagit för att identifiera,
                synliggöra och motverka strukturell och institutionell rasism
                i Sverige?
              </item>
            </list>
          </p>
        </div>
      </div>
    </body>
  </text>
</TEI>
