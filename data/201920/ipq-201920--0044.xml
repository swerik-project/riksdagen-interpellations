<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0044">
  <teiHeader>
    <fileDesc>
      <titleStmt>
        <title>Interpellation 2019/20:44 av Pia Steensland (KD)</title>
        <author>Pia Steensland (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:44 av Pia Steensland (KD) till Socialminister Lena Hallengren (S) om Rätten till personlig assistans</title>
          <idno type="rdwebb">H71044</idno>
          <ref type="dokument_url_text">http://data.riksdagen.se/dokument/H71044/text</ref>
          <ref type="dokument_url_html">http://data.riksdagen.se/dokument/H71044</ref>
          <ref type="dokumentstatus_url_xml">http://data.riksdagen.se/dokumentstatus/H71044</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <persName>Pia Steensland</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-7GQnrrDVFrPgt5zjUSnruR">
          <note>Interpellationen är besvarad</note>
        </correspAction>
        <correspAction type="sent" xml:id="i-LTURm3x62gynA9FBvfjdQP" corresp="i-Fnk9Zpnk5sS5WYPNBLTPx3">
          <date when="2019-10-11"/>
        </correspAction>
        <correspAction type="received" xml:id="i-QnvcHLFuqRvEZwpLwXYnA9" corresp="i-HxcQkHC9fDSzkJWgvdhDEF">
          <date when="2019-10-15"/>
        </correspAction>
        <correspAction type="answered" xml:id="i-3NqDMc7jbpNceL7MXWka5p">
          <date when="2019-11-07"/>
        </correspAction>
        <correspAction type="answered" xml:id="i-4EtJZmfGPUofyVy1oppmR7" corresp="i-HxcQkHC9fDSzkJWgvdhDEF">
          <date when="2019-11-07"/>
        </correspAction>
        <correspContext corresp="i-4EtJZmfGPUofyVy1oppmR7">
          <ref type="record" target="prot-201920--028">Protokoll 2019/20:28 Torsdagen den 7 november</ref>
          <ref type="recordSection" target="unsetDivId">Svar på interpellation 2019/20:44 om rätten till personlig assistans</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SzT4UK41yatG5wgP7gyc3w">
            Interpellation 2019/20:44 Rätten till personlig assistans av
            Pia Steensland (KD) till Socialminister Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-P8Xsn9mURdwegpsHQT692G">
            I departementspromemorian Personlig assistans för samtliga hjälpmoment
            som avser andning och måltider i form av sondmatning (S2019/04168/FST)
            föreslår S-MP-regeringen tillsammans med C och L att det ska göras
            ett tillägg till 9 a § i LSS. Denna paragraf lyder i dag enligt
            följande: ”Med personlig assistans enligt 9 § 2 avses personligt
            utformat stöd som ges av ett begränsat antal personer åt den som
            på grund av stora och varaktiga funktionshinder behöver hjälp
            med andning, sin personliga hygien, måltider, att klä av och på
            sig, att kommunicera med andra eller annan hjälp som förutsätter
            ingående kunskaper om den funktionshindrade (grundläggande behov).”
          </p>
          <p xml:id="i-B4NqFPDNPn9G2MHgz2KhCL">
            Följande tillägg föreslås: ”Ett sådant behov kan ge rätt till
            personlig assistans till den del hjälpbehovet är av mycket privat
            och integritetskänslig karaktär. När det gäller andning och måltider
            i form av sondmatning ska dock hjälpbehovet beaktas oavsett dess
            karaktär.”
          </p>
          <p xml:id="i-VTMYqushL1mX1ivRTtDdYc">
            Vi kristdemokrater välkomnar att det förtydligas att andning
            och sondmatning ska anses vara assistansgrundande i sin helhet.
            Men det sätt på vilket regeringen har valt att reglera detta i
            lagtexten oroar. Samma dag som promemorian presenterades larmade
            åtskilliga representanter från funktionshindersrörelsen att den
            mening som läggs till i paragrafen riskerar att permanenta rådande
            strikta rättspraxis. Detta eftersom den dom från Högsta förvaltningsdomstolen
            som har haft mycket förödande konsekvenser genom att inskränka
            rätten och möjligheten att få assistans därmed skulle skrivas
            in i lagtexten.
          </p>
          <p xml:id="i-SnE2ERAQYsQqXnqi8DBUYF">
            Jag citerar Elisabeth Wallenius, ordförande i Funktionsrätt Sverige:
            ”Förslagen till ny lagtext cementerar den nuvarande restriktiva
            tillämpningen. Rätten till personlig assistans riskerar att ytterligare
            begränsas”.
          </p>
          <p xml:id="i-ANnzbDNDb1n635UoHAmNpN">
            Vi kristdemokrater delar denna farhåga.
          </p>
          <p xml:id="i-En8oUssxShYKRV6i1zqnSh">
            Förslaget betyder inte, och detta är viktigt, någon skärpning
            av lagen, säger socialministern Lena Hallengren i ett skriftligt
            meddelande till Ekot den 10 oktober 2019. Ministern menar att
            det handlar om att skriva in det som redan gäller i lagen, för
            att kunna göra undantag om sondmatning och andning. Ministern
            menar vidare att den lagändring som föreslås ska leda till att
            fler människor får assistans och att fler får mer assistans. Inget
            annat.
          </p>
          <p xml:id="i-PyPoVw5pbMKawMagXa2Fgi">
            I den aktuella promemorian saknas dock en konsekvensbeskrivning
            av hur den nya lagtexten i 9 a § kan komma att påverka alla de
            tusentals personer med omfattande funktionsnedsättning som har
            behov av assistans utifrån de övriga grundläggande behov som inte
            berör andning och sondmatning (personliga hygien, måltider, att
            klä av och på sig, att kommunicera med andra eller annan hjälp
            som förutsätter ingående kunskaper om den funktionshindrade).
          </p>
          <p xml:id="i-P4U9kirGDPCXzEfjSGKNn7">
            Med anledning av detta vill jag fråga socialminister Lena Hallengren:
          </p>
          <p xml:id="i-8Y1ZydCYtkGVSYBgRwjjrC">
            Tar ministern den oro som funktionshindersrörelsen beskriver
            på allvar, och vilka åtgärder kommer ministern att vidta för att
            säkerställa att införandet av ”ett sådant behov kan ge rätt till
            personlig assistans till den del hjälpbehovet är av mycket privat
            och integritetskänslig karaktär” i 9 a § i LSS inte kommer att
            inskränka rätten till assistans?
          </p>
        </div>
      </div>
    </body>
  </text>
</TEI>
