<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0396">
  <teiHeader>
    <fileDesc>
      <titleStmt>
        <title>Interpellation 2019/20:396 av Désirée Pethrus (KD)</title>
        <author>Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:396 av Désirée Pethrus (KD) till Arbetsmarknadsminister Eva Nordmark (S) om Arbetsmiljöarbetet under coronakrisen</title>
          <idno type="rdwebb">H710396</idno>
          <ref type="dokument_url_text">http://data.riksdagen.se/dokument/H710396/text</ref>
          <ref type="dokument_url_html">http://data.riksdagen.se/dokument/H710396</ref>
          <ref type="dokumentstatus_url_xml">http://data.riksdagen.se/dokumentstatus/H710396</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PeMj54xpJ7ARDpgP8iEYQ9</idno>
            <persName>Arbetsmarknadsminister Eva Nordmark</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <persName>Désirée Pethrus</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-X8Vv4urnsym9kB5sepXthp">
          <note>Interpellationen är besvarad</note>
        </correspAction>
        <correspAction type="sent" xml:id="i-35MTPVpUWUMF3Y77THCvLq" corresp="i-BaBRFz7sgjhbuqYiz8u7vt">
          <date when="2020-05-06"/>
        </correspAction>
        <correspAction type="received" xml:id="i-Loa7yFVxPhmJTgXeyWfNAf" corresp="i-PeMj54xpJ7ARDpgP8iEYQ9">
          <date when="2020-05-12"/>
        </correspAction>
        <correspAction type="answered" xml:id="i-TSKEPR3aG4CN9naD58mbou">
          <date when="2020-05-25"/>
        </correspAction>
        <correspAction type="answered" xml:id="i-7fDAMhRaNVHc6q8aeKgyvz">
          <date when="2020-05-25"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3p9BP7yHDsyNGmQzybpyME">
            Interpellation 2019/20:396 Arbetsmiljöarbetet under coronakrisen
            av Désirée Pethrus (KD) till Arbetsmarknadsminister Eva Nordmark
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PJsskKbEqrhYPCRfjsRyi8">
            Sjuksköterskor, undersköterskor, läkare och ambulanspersonal
            är några av de yrkesgrupper som hjältemodigt tar ett stort ansvar
            i det dagliga arbetet för att möta och vårda coronapatienter.
            Men även i det kommunala vård- och omsorgsarbetet utförs hjältedåd
            i syfte att förhindra att äldre blir sjuka och behöver vård. I
            detta arbete är det viktigt att personalen har en god och trygg
            arbetsmiljö.
          </p>
          <p xml:id="i-84nCxqMfvDE29nFonLSavh">
            Det var viktigt att Socialstyrelsen fick samordningsansvar gällande
            skyddsmateriel för att resurserna skulle finnas där det finns
            störst behov. Men trots detta larmade personal tidigt om att det
            inte fanns tillräckligt med skyddsutrustning ute i verksamheterna.
            Under lång tid har det saknats bland annat munskydd, visir, plasthandskar,
            handsprit och skyddskläder.
          </p>
          <p xml:id="i-KbnfRotmYvyjAvCtjz7jGS">
            Det har inkommit mer och mer materiel, vilket är bra, och Socialstyrelsen
            möter i nuläget kommunernas och länsstyrelsernas begäran om stöd
            vid kritisk påverkan, det vill säga 48 timmars förbrukning i lager.
            Men flera av landets regioner rapporterar fortfarande betydande
            eller kritisk påverkan på tillgång till skyddsutrustning, främst
            skyddskläder.
          </p>
          <p xml:id="i-stAYwdSghp4Uxwf1k3vQZ">
            Regeringen måste ta personalens oro på allvar när det gäller
            brist på utrustning och skyddsmateriel. Personalen måste få en
            säker och trygg arbetsmiljö. Ute i vården ropar chefer efter hjälp
            från regering och myndigheter att få fram skyddsmateriel. Den
            senaste tiden har det blivit uppenbart att en stor andel personal
            i hemtjänst och i kommunala äldreboenden anser sig sakna grundläggande
            skyddsutrustning i vårdnära situationer.
          </p>
          <p xml:id="i-HQmLZFHgkSUe1ZRmjvunNn">
            Uppenbart har många leverantörer velat bidra, men regelverket
            har varit krångligt, och det har därför tagit alldeles för lång
            tid att få fram tillräckligt med skyddsmateriel.
          </p>
          <p xml:id="i-9AJotX8ms3UWjT7hPMihHY">
            Trots att EU-kommissionen den 13 mars 2020 gav EU-länderna rekommendationer
            om att släppa på vissa krav (CE-märkning), om det inte minskar
            säkerheten för personalen, dröjde regeringen med åtgärder, exempelvis
            gällande skyddsmask 90. Den fick först inte användas trots att
            personal visste att den var säker och att de inte hade annat tillgängligt.
            Arbetsmiljöverket menade att masken inte hade rätt EU-märkning.
            Efter EU-beslutet ändrade verket den 18 mars sitt beslut, och
            nu används maskerna i vården och i andra utsatta yrkesgrupper.
            Byråkrati får inte hindra säkerheten i vården så som skedde i
            detta fall. Under en pandemi är det bråttom att agera.
          </p>
          <p xml:id="i-AJjnZQ6L6KXqva36zgMtw1">
            Arbetsmarknadsministern gav till slut den 7 april ett generellt
            uppdrag till Arbetsmiljöverket att under coronakrisen lätta på
            reglerna kring EU-/CE-märkning, vilket var välkommet. Men det
            är fortfarande bråttom att agera på bred front för att få fram
            all den materiel som olika personalgrupper behöver.
          </p>
          <p xml:id="i-BX3XJc82Y4VhrCUQuL2KKQ">
            I april avled en sjuksköterska i 40-årsåldern som smittats av
            covid-19. Skyddsombud på sjukhuset anmälde dödsfallet till polisen
            eftersom skyddsutrustningen inte levde upp till Folkhälsomyndighetens
            krav. En polisutredning är inledd om arbetsmiljöbrott genom vållande
            till annans död.
          </p>
          <p xml:id="i-NXbUKXKmxFqndYNuSeax9B">
            Fackförbundet Kommunal har JO-anmält Arbetsmiljöverket efter
            att det uppdagats att myndigheten tonat ned betydelsen av att
            personal på äldreboenden måste bära visir och munskydd. Det är
            anmärkningsvärt att Arbetsmiljöverket agerat på det sättet eftersom
            alla vårdnära kontakter bör innefatta skyddsmateriel.
          </p>
          <p xml:id="i-Ua8HjdvJJBmnvqUJotwq8s">
            Skyddsutrustning till sjukvården har prioriterats, men tyvärr
            har den kommunala omsorgen såsom äldreboenden och hemtjänst fortfarande
            inte fått nödvändig materiel. Socialstyrelsen verkar inte ha prioriterat
            denna personalgrupp. Sannolikt har detta varit en riskabel strategi
            för både personal och vårdtagare i arbetet för att motverka spridning
            av covid-19.
          </p>
          <p xml:id="i-VwbdUccMJDB6jwmrKCczpQ">
            Arbetsmiljölagstiftningen är tydlig med att det är arbetsgivarens
            ansvar att se till att skydda personalen. De har dock svårt att
            uppfylla sitt åtagande i nuvarande läge när de inte centralt får
            tillgång till skyddsmateriel i den utsträckning som uppenbart
            krävs.
          </p>
          <p xml:id="i-GkXAeGqV5y7fenR973uD5e">
            Ett skyddsombud som anser att personalen inte kan arbeta säkert
            kan besluta om ett så kallat skyddsombudsstopp. Men i nuvarande
            läge är det inte enkelt med en så drastisk åtgärd när så många
            behöver vård. Trots det har antalet skyddsombudsstopp som anmälts
            till Arbetsmiljöverket ökat dramatiskt.
          </p>
          <p xml:id="i-X8XE7SqZo42rvnvUSA7Jyd">
            Det arbete som utförs under pandemikrisen påverkar även den psykosociala
            arbetsmiljön ute i vård och omsorg. Att möta människor i livets
            slutskede är påfrestande, och personal kan behöva samtalsstöd
            för att orka. Här borde regeringen ge Socialstyrelsen ett uppdrag
            att särskilt lyfta det psykosociala stödet till personalen under
            krisen. Här krävs även att resurser tas fram i form av stöd till
            kommuner och regioner.
          </p>
          <p xml:id="i-E8RpQoHRUd2dC2ao3oBKiy">
            Vid sidan av uppdrag till Arbetsmiljöverket borde Myndigheten
            för arbetsmiljökunskap, Mynak, få i uppdrag att följa hur stödet
            ges till personalen så att de inte får långvariga hälsokonsekvenser
            för framtiden. Personal har rätt att känna sig trygg på jobbet.
            Och om chefer ska kunna erbjuda personalen en säker arbetsmiljö
            måste regeringen och myndigheter se till att de kan uppfylla de
            krav som åligger dem. Detta måste gälla även i kristider. Det
            gäller nu att om möjligt förebygga allvarliga konsekvenser på
            arbetsmiljöområdet för alla de som arbetar i patientnära kontakter.
          </p>
        </div>
        <div type="ipQuestion">
          <p xml:id="i-JAocYmT1TJwee9ZnYk7BmX">
            Med anledning av ovanstående vill jag fråga arbetsmarknadsminister
            Eva Nordmark:
            <list rend="unordered">
              <item>
                Anser ministern att skyddsmateriel är en viktig arbetsmiljöfråga,
                och vilka åtgärder planerar ministern i så fall att vidta inom
                ramen för sitt ansvarsområde i regeringen när det gäller skyddsmateriel
                under coronakrisen?
              </item>
              <item>
                Anser ministern att det kan vara befogat att särskilt lyfta det
                psykosociala stödet till personalen inom vården, bland annat genom
                att ge ett uppdrag till Mynak att följa upp det psykosociala stödet?
              </item>
            </list>
          </p>
        </div>
      </div>
    </body>
  </text>
</TEI>
