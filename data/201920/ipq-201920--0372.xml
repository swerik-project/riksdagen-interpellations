<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0372">
  <teiHeader>
    <fileDesc>
      <titleStmt>
        <title>Interpellation 2019/20:372 av Amineh Kakabaveh (-)</title>
        <author>Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:372 av Amineh Kakabaveh (-) till Utrikesminister Ann Linde (S) om Sveriges feministiska utrikespolitik</title>
          <idno type="rdwebb">H710372</idno>
          <ref type="dokument_url_text">http://data.riksdagen.se/dokument/H710372/text</ref>
          <ref type="dokument_url_html">http://data.riksdagen.se/dokument/H710372</ref>
          <ref type="dokumentstatus_url_xml">http://data.riksdagen.se/dokumentstatus/H710372</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>-</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-HZb9HCiZfASCwqt71idnDC">
          <note>Interpellationen är besvarad</note>
        </correspAction>
        <correspAction type="sent" xml:id="i-CaV3L9dD7kMowaeM1ZRku2" corresp="i-548HUVvKe8n48M3pQmFeUC">
          <date when="2020-03-19"/>
        </correspAction>
        <correspAction type="received" xml:id="i-JjYdv3TeZThxDXfA6HE4nV" corresp="i-HYbURAzNUTvqh65pcPmmZx">
          <date when="2020-03-24"/>
        </correspAction>
        <correspAction type="answered" xml:id="i-7foV6BCPY9ZDpNvokeNndJ" corresp="i-HYbURAzNUTvqh65pcPmmZx">
          <date when="2020-04-14"/>
        </correspAction>
        <correspContext corresp="i-7foV6BCPY9ZDpNvokeNndJ">
          <ref type="record" target="prot-201920--104">Protokoll 2019/20:104 Tisdagen den 14 april</ref>
          <ref type="recordSection" target="unsetDivId">Svar på interpellation 2019/20:372 om Sveriges feministiska utrikespolitik</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VMNGErNP6byiYqizqyjvcr">
            Interpellation 2019/20:372 Sveriges feministiska utrikespolitik
            av Amineh Kakabaveh (-) till Utrikesminister Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FRYFesXsCWviGN1RpoRWd6">
            År 2020 är det 25 år sedan 189 av FN:s medlemsstater samlades
            för att anta den så kallade Beijingplattformen om kvinnors och
            barns rättigheter. 25-årsjubileet innebär ett tillfälle att utvärdera
            hur långt vi har kommit och hur långt vi har kvar i den långa
            och svåra kampen för kvinnors rättigheter.
          </p>
          <p xml:id="i-GikgnAJdRRLWnLnsndTBRs">
            För att uppnå FN:s mål om kvinnors rättigheter och jämställdhet
            krävs konkreta åtgärder för att förbättra kvinnors villkor. Vid
            FN:s fjärde kvinnokonferens i Beijing år 1995 antogs en handlingsplan
            för kvinnors rättigheter. Medan kvinnokonventionen talar om för
            världens länder vad som ska uppnås, anger handlingsplanen från
            Beijing hur det ska uppnås.
          </p>
          <p xml:id="i-XBuvga5ypa9YChpJ2JDMYh">
            Tidigare världskonferenser för kvinnors rättigheter hade hållits
            1975 i Mexico City, 1980 i Köpenhamn och 1985 i Nairobi. Mötet
            i Beijing ledde till antagandet av handlingsplanen, som egentligen
            heter Beijing Platform for Action.
          </p>
          <p xml:id="i-NqWhuVqjbaP2zTDFB5yBF1">
            Deltagarna på konferensen enades om tolv fokusområden som FN:s
            medlemsstater aktivt bör arbeta för i syfte att påskynda kvinnors
            rättigheter och jämställdhetsarbetet världen över. De områden
            man enades om i Beijing var följande: Feminisering av fattigdom,
            kvinnors rätt till utbildning, kvinnors hälsa, våld mot kvinnor,
            väpnade konflikter och deras konsekvenser för kvinnor, kvinnors
            ekonomiska ställning, kvinnors inflytande, organisering av jämställdhetsarbete
            på nationell nivå, kvinnors mänskliga rättigheter, kvinnor och
            medier och flickebarnets situation.
          </p>
          <p xml:id="i-A4PJxio8PaXXfnmTumZyx8">
            Många medlemsstater i FN som inte alls respekterar kvinnors rättigheter
            har nämligen skrivit under FN:s deklarationer om kvinnors rättigheter,
            men de har inte ratificerat Cedaw. Länder som exempelvis Iran,
            Nauru, Palau, Somalia, Sudan och Tonga men också USA, Saudiarabien
            med flera har inte gjort det.
          </p>
          <p xml:id="i-Tqz9X5Yv5tLPXPr8ofKKod">
            ”Kvinnors rättigheter har konstant hamnat efter andra rättigheter
            och friheter hos regeringar som tror att de kan använda sig av
            en slags ’läpparnas bekännelse’ utan att göra något i verkligheten
            för att skydda rättigheterna hos halva befolkningen”, säger Kumi
            Naidoo, generalsekreterare för Amnesty International. ”Vad som
            är än värre är att många av världens ledare har attackerat kvinnors
            rättigheter. De driver på en utveckling som förnekar kvinnor deras
            grundläggande rätt till jämställdhet. ”
          </p>
          <p xml:id="i-DcDgZxiz84R3VKwu6DTtXy">
            Det torde inte vara hart när omöjligt att tillsätta en kommission
            för att utreda och blottlägga den könsapartheid, de missförhållanden
            och de skeva maktförhållanden som råder mellan könen i många av
            FN:s medlemsstaters nationella lagstiftning; även om man kanske
            inte skulle få ett omedelbart gehör för ett sådant krav. Men det
            skulle kunna vara en utgångspunkt för en fortsatt och intensifierad
            internationell kamp för kvinnors och barns rättigheter och mot
            de regimer som i dag bedriver en aktiv kamp mot kvinnors rättigheter.
          </p>
          <p xml:id="i-AhUaBk71Y8d89ccoUqs9dz">
            Den i praktiken islamistiske diktatorn i Turkiet, Erdoğan, har
            nyligen kommit med förslag att flickebarn som har blivit våldtagna
            kan undslippa skammen som våldtagen genom att tvingas till giftermål
            med våldtäktsmannen.
          </p>
          <p xml:id="i-TAMGir98Xjipm4HYVoZ6CV">
            I södra Egypten dog en tolvårig flicka efter könsstympning (FMG)
            i slutet av januari 2020. På senare år har det förkommit fall
            där flickor förblött till döds efter de fruktansvärda ingreppen
            könsstympning. Det har skapat olika tidningsrubriker runt om i
            Egypten. I december 2016 dömde en egyptisk brottsdomstol två läkare
            och modern till en 17-årig ficka som dog efter FGM till endast
            ett års husarrest vardera, en dom som väckte skarp kritik från
            aktivister.
          </p>
          <p xml:id="i-6tYdrJaRwKGN4mYTPvfaHr">
            ”Domarna själva är inte övertygade om att kvinnlig omskärelse
            är ett brott som bör bestraffas”, förklarade Reda el-Danbouki,
            som är en egyptisk advokat, människorättskämpe och chef för Women’s
            Center for Guidance and Legal Awareness. ”De är milt överseende
            när det gäller fall som handlar om våld mot kvinnor”, förklarade
            han på organisationens hemsida.
          </p>
          <p xml:id="i-LRMCnRTVTqXEjESsukGcyn">
            Men Egypten är inte det enda land där dessa förbrytelser begås
            mot flickor. Enligt Världshälsoorganisationen, WHO, är ca 140
            miljoner flickor och kvinnor i världen könsstympade. Majoriteten
            av dessa kvinnor och flickor lever i afrikanska länder. Trots
            att könsstympning har varit förbjudet sedan 1982 i Sverige har
            lagen endast resulterat i två fällande domar. Socialstyrelsen
            har förklarat att mörkertalet är stort.
          </p>
          <p xml:id="i-NPTHQzjDc36kJExKzBJbV2">
            Om Sverige ska förtjäna sitt anseende som ”världens mest jämställda
            land” bör Sverige både på hemmaplan och internationellt bekämpa
            kvinnoförtrycket och förtyck i hederns namn i form av barnäktenskap,
            könsstympning, tvångsäktenskap och andra former av könsapartheid.
            Jag vill att Sverige ska fortsätta att vara en ledstjärna i den
            internationell kampen för kvinnors rättigheter.
          </p>
          <p xml:id="i-3JYnUySKGJjfYRZxWbj3w5">
            Enligt Unicef är det omöjligt att veta det exakta antalet barnäktenskap
            i världen eftersom så många inte registreras och eftersom äktenskapen
            är informella. Enligt den senaste statistiken har mer än 650 miljoner
            kvinnor i världen ingått äktenskap som barn.
          </p>
          <p xml:id="i-SUxvGv5wr3oZT3khGXMBdS">
            I södra Asien har antalet barnäktenskap minskat avsevärt till
            följd av förändringsarbete som genomförts i Indien. Risken att
            en flicka i södra Asien gifter sig före sin 18-årsdag har minskat
            från 50 procent till 30 procent. Det går alltså att förändra situationen.
          </p>
          <p xml:id="i-BxB7PEqZa6g4qioLeNzAgq">
            En stor del av de kvinnor och flickor som gift sig som barn bor
            i Afrika söder om Sahara. Där gifter sig en tredjedel av alla
            flickor före sin 18-årsdag. De flesta lever i fattigdom på landsbygden.
            Då det totala antalet flickor i Afrika förväntas stiga från dagens
            275 miljoner till 465 miljoner år 2050 behövs det mer långsiktiga
            åtgärder för att antalet barnäktenskap ska minska. Om den negativa
            trenden med långsam minskning av barnäktenskap och fortsatt ökning
            av antalet flickor fortsätter beräknas Afrika år 2050 vara den
            del av världen där nästan hälften av alla barnäktenskap sker.
          </p>
          <p xml:id="i-EvYeHawSXgtndHJcfVTvtT">
            Ett särskilt vedervärdigt uttryck för förtrycket av kvinnor och
            barn kunde vi den 18 mars i år bevittna i ett tv-program om mordet
            på Zaida Catalan, som just arbetade för FN med att kartlägga och
            bekämpa massvåldtäkter på barn i Kongo.
          </p>
          <p xml:id="i-2jZFDW4a2uYU9oF75GwcK7">
            En del exempel visar dock att det är möjligt hejda en negativ
            utveckling också på den afrikanska kontinenten. Etiopien tillhörde
            förut ett av de länder med högst andel barnäktenskap i världen.
            De senaste tio åren har förekomsten av barnäktenskap sjunkit med
            en tredjedel. Det finns alltså hopp.
          </p>
          <p xml:id="i-38YP1Aat2SjiQWsP1FBf6j">
            Det är kvinnliga aktivister som stått för rubrikerna under 2018.
            Kvinnoledda grupper som Latinamerikas Ni una menos har mobiliserat
            en massrörelse för kvinnors rättigheter i en omfattning som inte
            skådats tidigare i världen. I Indien och Sydafrika begav sig tusentals
            kvinnor ut på gatorna för att protestera mot sexuellt våld. I
            Saudiarabien respektive Iran har kvinnliga aktivister riskerat
            att gripas när de kämpat mot förbudet att köra bil och mot att
            bära den obligatoriska slöjan. I Argentina, Irland och Polen har
            demonstranter mobiliserat i stora skaror för att kräva ett slut
            på förtryckande abortlagar. I USA, Europa och Japan anslöt sig
            miljoner till den andra metoo-ledda Womens March för att kräva
            ett slut på kvinnohat och övergrepp.
          </p>
          <p xml:id="i-451fEcXTwEcPh7cksZdfN6">
            Det är uppenbart att en rad medlemsländer inte tar de dokument
            som de undertecknat om kvinnors och barns rättigheter på allvar.
            De blir till en läpparnas bekännelse. Så är situationen i till
            exempel Pakistan. Landets konstitution har en rad vackra formuleringar
            om kvinnors rättigheter och jämställdhet, men ingenting händer
            när det gäller att förverkliga dessa.
          </p>
          <p xml:id="i-6uRf249tDnjQ585dZAMMBt">
            Andra försöker smita undan sina åtaganden genom att hänvisa till
            kultur och religion och några, som till exempel Iran, Saudiarabien,
            Förenade Arabemiraten med flera erkänner helt enkelt inte att
            kvinnor ska ha samma rättigheter och ratificerar inte överenskommelser
            man diskuterat och kommit överens om i kvinnokonventionen.
          </p>
          <p xml:id="i-RsSNj114VqUi33cGR5VT4x">
            I en rad sammanhang har flera av de mäktigaste männen i världen
            öppet uttryckt sitt kvinnoförakt. Är det någonstans vårt lands
            feministiska utrikespolitik ska synas och märkas så är det i kampen
            mot könsapartheid i stater som Iran, Saudiarabien med flera.
          </p>
          <p xml:id="i-Hz8vZMkCxoVefsHJBE98gg">
            På det ideologiska planet, där kvinnofientligheten frodas, måste
            vi rikta oss mot de välformulerade hycklarna och de fräcka kvinnofientliga
            populisterna som blivit så vanliga inte minst inom den internationella
            politiken.
          </p>
          <p xml:id="i-XvqTzGEeTidG3iwf5X3Xap">
            Sverige har undertecknat FN:s deklaration om mänskliga rättigheter
            och FN:s deklaration om kvinnans och barnets rättigheter och menat
            allvar med detta. I Sverige gäller svensk lag. Alla ska – undantagslöst
            – ha samma rättigheter och skyldigheter. I Sverige tar vi FN:s
            deklaration om mänskliga rättigheter på allvar, vill vi gärna
            tro. I Sverige menar vi att alla andra också ska göra det. Men
            så ser det inte ut i stora delar av världen. I många länder råder
            mycket hårda patriarkala förhållanden som tar sig uttryck i sharialagar,
            som är starkt diskriminerande gentemot kvinnor.
          </p>
          <p xml:id="i-2N9maAh31cDdAZhWc5jMnq">
            Det finns länder som undertecknat FN:s deklarationer men som
            struntar i dem och till och med stiftar och praktiserar egna nationella
            lagar som berövar kvinnor deras rättigheter, vilket i många fall
            innebär grovt våld mot kvinnor. I sin nationella lagstiftning
            bryter de ogenerat mot internationell lag.
          </p>
          <p xml:id="i-J6qHvkhSt1pCMCtLdSthcE">
            Jag anser att regeringar som i sin nationella lagstiftning öppet
            kränker mänskliga rättigheter inte bör ha samma rättigheter som
            andra medlemstater i FN. Faktum är att kriget mot hundratals miljoner
            flickor och kvinnor – i form av barnäktenskap, könsstympning,
            hedersförtryck, oskuldskontroller genomförda av moralpoliser (myndighetsanställda
            eller självutnämnda) – pågår obehindrat just med stöd av olika
            medeltida föreställningar i stora delar av världen.
          </p>
          <p xml:id="i-WgH8gPRS9odnhBreEQFEcS">
            Stater som i sin nationella lagstiftning bryter mot internationell
            lag om kvinnors och barns rättigheter eller till och med bedriver
            ett lågintensivt krig mot barn och kvinnor inte bör ha samma status
            i FN som andra stater.
          </p>
          <p xml:id="i-H2xLnyp6EiSQ8qzhoUtSZE">
            Jag menar därför att Sverige i FN och i EU ska kräva att dessa
            länder utsätts för någon form av repressalier om de inte ändrar
            sina nationella lagar så de står i överensstämmelse med vad FN
            säger om mänskliga rättigheter. En sådan åtgärd är till exempel
            att tills vidare låta dessa länder bara ha observatörsstatus i
            FN:s generalförsamling tills de har ändrat och rättat till de
            av sina nationella lagar som strider mot FN:s olika internationella
            konversationer om mänskliga fri- och rättigheter.
          </p>
        </div>
        <div type="ipQuestion">
          <p xml:id="i-SFC14pGG7nGrVbXhXynUd3">
            Med anledning av detta vill jag fråga utrikesminister Ann Linde:
            <list rend="unordered">
              <item>
                Avser Sverige att i FN och andra internationella organ driva
                en kraftfull politik för kvinnors och barns rättigheter och förmå
                de länder som inte respekterar dessa rättigheter att vidta konkreta
                åtgärder i sin nationella lagstiftning så att den stämmer överens
                med internationell lag när det gäller kvinnors och barns rättigheter?
              </item>
              <item>
                Kommer Sverige att verka för att det i FN bildas en kommitté
                eller en kommission med juridisk kompetens och kompetens när det
                gäller mänskliga rättigheter som kartlägger de länder vars nationella
                lagstiftning strider mot barns och kvinnors rättigheter – länder
                som exempelvis tillåter barnäktenskap eller tillåter att våldtäktsmän
                undkommer straff om de gifter sig med offret?
              </item>
              <item>
                Vilka kraftfulla insatser avser Sverige i egenskap av ett land
                som förklarat sig föra en feministisk utrikespolitik att göra
                i alla tänkbara internationella sammanhang när det gäller att
                försvara hundratals miljoner flickors och kvinnors elementära
                rättigheter, rättigheter som de inte får del av eftersom de har
                haft oturen att födas i olika typer av diktaturer som praktiserar
                könsapartheid?
              </item>
            </list>
          </p>
        </div>
      </div>
    </body>
  </text>
</TEI>
