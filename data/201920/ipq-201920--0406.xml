<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0406">
  <teiHeader>
    <fileDesc>
      <titleStmt>
        <title>Interpellation 2019/20:406 av Tobias Andersson (SD)</title>
        <author>Tobias Andersson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:406 av Tobias Andersson (SD) till Utrikesminister Ann Linde (S) om Kinas ansvar för coronapandemin</title>
          <idno type="rdwebb">H710406</idno>
          <ref type="dokument_url_text">http://data.riksdagen.se/dokument/H710406/text</ref>
          <ref type="dokument_url_html">http://data.riksdagen.se/dokument/H710406</ref>
          <ref type="dokumentstatus_url_xml">http://data.riksdagen.se/dokumentstatus/H710406</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PtgVSQS6zzFSG7jQDufZYA</idno>
            <persName>Tobias Andersson</persName>
            <state ref="Q504069" type="partyAffiliation">
              <desc>SD</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-CrF9efcjZzFzomwtP4YWSc">
          <note>Interpellationen är besvarad</note>
        </correspAction>
        <correspAction type="sent" xml:id="i-335GtD15miQEaGAgaHxyg4" corresp="i-PtgVSQS6zzFSG7jQDufZYA">
          <date when="2020-05-22"/>
        </correspAction>
        <correspAction type="received" xml:id="i-JEtNW4vWJ7DuQo6auwxex2" corresp="i-HYbURAzNUTvqh65pcPmmZx">
          <date when="2020-05-26"/>
        </correspAction>
        <correspAction type="answered" xml:id="i-JWxmzfzfcaS4b6a6cc7qUq" corresp="i-HYbURAzNUTvqh65pcPmmZx">
          <date when="2020-06-08"/>
        </correspAction>
        <correspContext corresp="i-JWxmzfzfcaS4b6a6cc7qUq">
          <ref type="record" target="prot-201920--134">Protokoll 2019/20:134 Måndagen den 8 juni</ref>
          <ref type="recordSection" target="unsetDivId">Svar på interpellation 2019/20:406 om Kinas ansvar för coronapandemin</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JASRNMnDUCikrCgQsmkMw5">
            Interpellation 2019/20:406 Kinas ansvar för coronapandemin av
            Tobias Andersson (SD) till Utrikesminister Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Kbfpp8axw6jZUFqrHjb9kh">
            Det råder delade meningar om hur den pågående coronapandemin
            uppstod. Vedertaget är dock att avsändaren var Kina. Antingen
            uppstod smittan på grund av bristande kompetens i ett laboratorium
            eller så var det återigen de kinesiska våtmarknaderna som var
            boven. Fastslås kan även att Kinas agerande genomgående har varit
            djupt problematiskt, varför det krävs ett unisont fördömande från
            det internationella samfundet. Därutöver behövs en granskning
            av huruvida Världshälsoorganisationen (WHO) låtit sig influeras
            av kinesisk propaganda och på så vis bidragit till bristande hantering
            av viruset – primärt under den initiala smittspridningen.
          </p>
          <p xml:id="i-KXX8rq52BgKZhccQhBeJvh">
            För det första tyder mycket på att Kinas tidiga agerande bestod
            av att mörka virusutbrottet och aktivt motarbeta att korrekt information
            nådde omvärlden, en kritik som huvudsakligen kommit från USA.
            Redan mellan den 26 och den 29 december återfanns bevis i kinesiska
            medier om att ett nytt virus spreds från Wuhan. Taiwanesiska myndigheter
            meddelade då WHO att det fanns belägg för att viruset spreds mellan
            människor, men den informationen spreds aldrig vidare av WHO.
            USA menar att orsaken var att informationen, samt andra uppgifter,
            stod i konflikt med det kinesiska kommunistpartiets (CCP) officiella
            ståndpunkter rörande att viruset var helt under kontroll. Hade
            korrekt information spridits tidigt från såväl Kina som WHO är
            det möjligt att pandemin hade kunnat hanteras bättre och människoliv
            räddats. Att Kina motsatt sig en oberoende granskning av landets
            agerande stärker den bilden.
          </p>
          <p xml:id="i-CXYQNxE572G3uhdopnzhoM">
            För det andra har Kina genomgående under pandemin försökt att
            framhäva sig självt dels som handlingskraftigt i att bekämpa viruset
            och dels som en räddare i nöden för omvärlden. Det sistnämnda
            genom att Kina bistått desperata länder med hjälpsändningar av
            vårdutrustning. Den typen av stöd har uppfattats som avgörande
            för vissa staters möjlighet att hantera pandemin, varvid en tacksamhet
            gentemot Kina uppstått. Ett exempel är hur den kinesiska EU-ambassadören
            i samband med att munskydd, skyddskläder med mera flögs in till
            Europa valde att i pressen driva tesen att ”Kina är EU:s vän i
            nöd”. Något som tyvärr vissa ledande politiker föll för och prisade
            landet för dess generositet. En mer rationell insikt kan tyckas
            vara att det är djupt problematiskt att vi är så beroende av en
            kommunistisk diktatur för vår tillgång till välbehövda produkter
            samt att det inte är vidare generöst att mörka central information
            om den pandemi som har sitt ursprung i det egna landet.
          </p>
          <p xml:id="i-GyBubpRFErydriG6E7UFN4">
            För det tredje är det uppenbart att Kina i efterdyningarna av
            pandemin kommer att ha stärkt sin roll som världsmakt genom uppköp
            inom strategiskt viktiga sektorer. Alltmer vital infrastruktur
            kommer att indirekt tillhöra den kinesiska staten genom de förvärv
            som kinesiska bolag passat på att göra till reapriser – reapriser
            orsakade av den globala ekonomiska nedgången, som i sin tur orsakats
            av just Kina. Redan före pandemin var det allmänt vedertaget att
            Kina återkommande nyttjat sina ekonomiska muskler för att på ett
            framgångsrikt sätt säkra stöd för sin egen agenda inom ramarna
            för olika internationella samfund. Ett exempel som tydliggjorts
            under krisen är det inflytande Kina har över WHO som en konsekvens
            av det stöd man fått av afrikanska stater beroende av kinesiska
            investeringar.
          </p>
          <p xml:id="i-RGpuzPf4z7aDKbH4t5cs8E">
            I nuläget framstår det som att pandemin kommer att resultera
            i att hela världen blir förlorare, förutom den stat som är ansvarig
            för utbrottet och den initiala spridningen. Kina har i stället
            stärkt sin position, och det kan i nuläget vara svårt att överblicka
            de långsiktiga konsekvenserna av Kinas framryckning. För att minimera
            denna skada krävs det att det internationella samfundet sluter
            upp och kräver ansvarstagande från Kina – såväl som strukturförändringar
            sett till både inhemska förhållanden och agerandet på den globala
            arenan.
          </p>
          <p xml:id="i-H9s6Bp9qKMbDWQ7KQ8Yxsg">
            Den amerikanska administrationen har tagit täten i det arbetet,
            och fler stater sluter upp. Det krävs dock stor enighet och beslutsamhet
            för att nå framgång, detta eftersom allt fler länder är beroende
            av handel med och investeringar från Kina, varför Kinas skrämseltaktik
            för att tysta kritiker fungerar. När Australien för drygt en månad
            sedan valde att, inom ramarna för WHO, kräva en internationell
            oberoende granskning av coronavirusets ursprung svarade Kina med
            handelsrestriktioner.
          </p>
          <p xml:id="i-JCUscbZg3Dr6DhoiZQAxU8">
            Sammanfattningsvis kan konstateras att Kinas agerande i början
            av, under och sannolikt efter pandemin tål att kritiseras, och
            det finns ett stort behov av internationell enighet i den kritiken.
          </p>
          <p xml:id="i-DpCcWaGJqURu2qguVsBTfm">
            Med anledning av ovanstående vill jag fråga utrikesminister Ann
            Linde följande:
          </p>
          <p xml:id="i-NSYcXYimpkkCRs34qi8mGK">
            Vilka åtgärder ämnar ministern och regeringen vidta för att utkräva
            ansvar från Kina och WHO, och vilka åtgärder ämnar ministern och
            regeringen vidta för att begränsa Kinas globala framryckningar
            i kölvattnet av pandemin?
          </p>
        </div>
      </div>
    </body>
  </text>
</TEI>
