<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0351">
  <teiHeader>
    <fileDesc>
      <titleStmt>
        <title>Interpellation 2019/20:351 av Mikael Strandman (SD)</title>
        <author>Mikael Strandman (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:351 av Mikael Strandman (SD) till Justitie- och migrationsminister Morgan Johansson (S) om Hatbrott mot svenskar</title>
          <idno type="rdwebb">H710351</idno>
          <ref type="dokument_url_text">http://data.riksdagen.se/dokument/H710351/text</ref>
          <ref type="dokument_url_html">http://data.riksdagen.se/dokument/H710351</ref>
          <ref type="dokumentstatus_url_xml">http://data.riksdagen.se/dokumentstatus/H710351</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TcpRMvA7NUH7VxZ1m46K1W</idno>
            <persName>Mikael Strandman</persName>
            <state ref="unknown" type="partyAffiliation">
              <desc>SD</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-6AziPeBtVa9AtZWd5rRkwR">
          <note>Interpellationen är besvarad</note>
        </correspAction>
        <correspAction type="sent" xml:id="i-DcqdNUraGbNgE2Wbdub6FH" corresp="i-TcpRMvA7NUH7VxZ1m46K1W">
          <date when="2020-02-20"/>
        </correspAction>
        <correspAction type="received" xml:id="i-3H4Z4hDu9TktsAdVWfZkiF" corresp="i-UPW2cbGnTUbMZaKTrot5Bh">
          <date when="2020-02-21"/>
        </correspAction>
        <correspAction type="answered" xml:id="i-2PQ3v8bBbokenj6RNGZD12">
          <date when="2020-03-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-A9aSYWkcxnk1U9VGsd5quf">
            Interpellation 2019/20:351 Hatbrott mot svenskar av Mikael Strandman
            (SD) till Justitie- och migrationsminister Morgan Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Jcx5i6AkJTvPV9QaQCX65T">
            När rånoffret inte kunde ta ut pengar på sitt kort blev de unga
            rånarna missnöjda och straffade honom genom att överösa honom
            med sparkar. En film från händelsen började cirkulera i mitten
            av december, och nu har domen mot de 16-åriga gärningsmännen kommit.
            Misshandeln avslutas med att de säger ”vidriga jävla svenne” och
            tvingar honom att öppna munnen så de kan urinera i den. Detta
            är bara en av otaliga filmer som cirkulerar på nätet där ungdomsgäng
            gruppmisshandlar andra ungdomar i vad som inte kan beskrivas som
            annat än hatbrott.
          </p>
          <p xml:id="i-VW5R8cZUd8xgeNmamWNFaV">
            Problemet har nu vuxit sig så stort att det påverkar en hel generation
            av svenska tonåringar, unga män och kvinnor som hela tiden måste
            beakta det faktum att de kan bli misshandlade och rånade på grund
            av att de till sitt ursprung är svenskar.
          </p>
          <p xml:id="i-9wnvKQKyFHLr2r8cHmbvFr">
            Varje år görs ett antal anmälningar där offren misstänks ha valts
            ut eftersom de är svenskar. Hatbrott är inte en egen brottskategori
            utan en straffskärpning som beror på att gärningspersonen velat
            kränka offret baserat på vem offret är. Det handlar om personens
            religion, hudfärg, sexuella läggning, ursprung eller etnicitet.
            Om åklagaren lyckas bevisa att någon misshandlar någon annan på
            grund av att hen är mörkhyad så blir straffet hårdare. Men detta
            borde även gälla om det anses bevisat att offret utsatts eftersom
            hen är svensk. Men hittills finns det inga fällande domar när
            offren valts ut för att de är svenskar, och inte ens åklagarna
            känner till hur fallen ska drivas.
          </p>
          <p xml:id="i-EUXknocThFi2vrX2tz3p22">
            I förarbeten och lagkommentarer till 29 kap. 2 § brottsbalken
            kan man bland annat läsa att bestämmelsen oftast torde aktualiseras
            vid brott som riktas mot minoritetsgrupper eller någon som tillhör
            en sådan. Som framhålls i förarbetena kan den emellertid tillämpas
            även om någon eller några angripits av exempelvis det skälet att
            de är svenskar.
          </p>
          <p xml:id="i-SDaTJm9m9z1uuHN86KjGvb">
            Med andra ord görs det en åtskillnad här på ursprunget. Hatbrott
            mot en person med svenskt ursprung anses inte lika allvarligt
            eftersom personen med svenskt ursprung tillhör en majoritet totalt
            sett i landet.
          </p>
          <p xml:id="i-QgFbDCPH9wYYh2qh17J3De">
            Samma diskriminerande situation råder tyvärr för lagen om hets
            mot folkgrupp, 16 kap. 8 § brottsbalken. Syftet med införandet
            av lagen 1948 var att skydda minoriteter från de fasor som skett
            några år tidigare i Europa. Då, i slutet på 1940-talet, var Sverige
            ett homogent land med ytterst få människor med annat ursprung,
            och överallt i samhället var svenskar i majoritet. Lagen var på
            detta vis logisk.
          </p>
          <p xml:id="i-RdUviEiFETZdSRLYcZhdd">
            Men så ser det inte ut i Sverige i dag, Sverige har blivit ett
            mångkulturellt land där segregationen har gett upphov till stora
            etniska och religiösa särområden på många ställen. Som tillhörande
            ett visst religiöst eller etniskt ursprung kan i stort sett vem
            som helst i dag utsättas för rasism, diskriminering och hatbrott,
            oavsett ens egen grupps storlek totalt sett i landet, beroende
            på var man väljer att bo.
          </p>
          <p xml:id="i-5WHtFxtASQuSKnbG6h5iKY">
            De få gånger lagen prövats i domstol har tidigare justitiekanslern
            Göran Lambertz uppfattning varit vägledande, nämligen att svenskar
            inte omfattas av lagen:
          </p>
          <p xml:id="i-LREKBkbnCXhsw5aCGKsdBA">
            ”Syftet vid tillkomsten av straffstadgandet om hets mot folkgrupp
            var att tillförsäkra minoritetsgrupper av skilda sammansättningar
            och bekännare av olika trosuppfattningar ett rättsskydd. Det fallet
            att någon uttrycker kritik mot svenskar torde inte ha varit avsett
            att träffas av straffstadgandet.”
          </p>
          <p xml:id="i-WxfU4Vebpxr7ddTCLRdsAd">
            Med tanke på de stora demografiska förändringar som skett i Sverige
            de senaste 60 åren borde lagarna uppdateras för att gälla lika
            för alla, oavsett etnisk eller religiös bakgrund. Det vill säga
            att följa FN:s deklaration om mänskliga rättigheter helt och hållet,
            utan undantag.
          </p>
          <p xml:id="i-XDEY13UNdZFRE7RrHKMuzE">
            Det ska vara lika illa att hetsa eller begå ett brott mot någon
            på grund av dennes ursprung oavsett vilken etnicitet eller religion
            denne tillhör. Detta är det enda moraliskt riktiga, det gör lika
            ont och är lika kränkande för en med svenskt ursprung att bli
            misshandlad eller hetsad mot som det gör för en med annat ursprung.
          </p>
          <p xml:id="i-UVRqqrde5wNyDBnCL6Cc4n">
            Med anledning av detta vill jag fråga justitie- och migrationsminister
            Morgan Johansson:
          </p>
          <p xml:id="i-VKpqv3La9aPJzVrzUVVrv4">
            Kommer regeringen att se över lagarna, med dess förarbeten och
            annat som därtill krävs, för att uppdatera dessa så att etniska
            svenskar inte särbehandlas negativt när de blir utsatta för hatbrott
            och diskriminering?
          </p>
        </div>
      </div>
    </body>
  </text>
</TEI>
