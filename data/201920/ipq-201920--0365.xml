<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0365">
  <teiHeader>
    <fileDesc>
      <titleStmt>
        <title>Interpellation 2019/20:365 av Katja Nyberg (SD)</title>
        <author>Katja Nyberg (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:365 av Katja Nyberg (SD) till Justitie- och migrationsminister Morgan Johansson (S) om Straffrabatt för unga lagöverträdare</title>
          <idno type="rdwebb">H710365</idno>
          <ref type="dokument_url_text">http://data.riksdagen.se/dokument/H710365/text</ref>
          <ref type="dokument_url_html">http://data.riksdagen.se/dokument/H710365</ref>
          <ref type="dokumentstatus_url_xml">http://data.riksdagen.se/dokumentstatus/H710365</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-LjpaL4XhPNoSZ44TkA9j3w</idno>
            <persName>Katja Nyberg</persName>
            <state ref="Q504069" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-FCriJ8GBbPXcrTc3pHAtgb">
          <note>Interpellationen är återtagen</note>
        </correspAction>
        <correspAction type="sent" xml:id="i-FdMtHUhUMXiFeA4b7fNmeL" corresp="i-LjpaL4XhPNoSZ44TkA9j3w">
          <date when="2020-02-27"/>
        </correspAction>
        <correspAction type="received" xml:id="i-HmL1SZAufL3pZB9icfcdhC" corresp="i-UPW2cbGnTUbMZaKTrot5Bh">
          <date when="2020-03-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-ENKoHHTLm4DBRvwvLRULB5">
            Interpellation 2019/20:365 Straffrabatt för unga lagöverträdare
            av Katja Nyberg (SD) till Justitie- och migrationsminister Morgan
            Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MLRmhBoNbgthVmkFmAkDaL">
            I dag får de som begår brott och är mellan 15 och 18 eller mellan
            18 och 21 år en reduktion av straffet vid straffmätningen. Anledningen
            till detta är att de inte anses gamla nog att fullt ut förstå
            vidden av sina handlingar och att de inte kan anses ansvariga
            till samma grad som övriga medborgare i samhället. De som är över
            18 är dock myndiga, med i princip samma skyldigheter och rättigheter
            som övriga medborgare. Uppfattningen att de då inte är kapabla
            nog att axla det ansvar som deras gärningar, brott, medför bör
            mötas av en viss skepsis.
          </p>
          <p xml:id="i-635Cus1Xqx1NMej5KvPhJX">
            Riksdagen tillkännagav under riksmötet 2016/17 till regeringen
            att den så kallade straffrabatten för unga, framför allt för myndiga
            mellan 18 och 21, skulle ses över. En utgångspunkt skulle vara
            att en myndig person ska ta ansvar för sina handlingar. Tillkännagivandet
            ledde till Ungdomsreduktionsutredningen, som levererade SOU 2018:85
            för ungefär ett år sedan. Utredningen var ute på remiss, men regeringen
            har genom 34-punktsprogrammet redan före lagrådsremissen redogjort
            för vad man ämnar göra med detta ärende.
          </p>
          <p xml:id="i-YQ1Yb9aYySeTDbPAeJDMKy">
            Punkt 11 i programmet lyder:
          </p>
          <p xml:id="i-QyZoiFZwBMFVrwdRZtcYG3">
            ”Ungdomsreduktionsutredningens förslag genomförs vad gäller upprepad
            grov brottslighet där en person i åldern 18–20, som tidigare dömts
            för brott där minimistraffet är ett års fängelse, ska dömas för
            ett nytt brott med minimistraffet två års fängelse.”
          </p>
          <p xml:id="i-AKB6Fyi8ed3gMCRxdtqosJ">
            Den specifika skrivningen medför alltså en snäv, för att inte
            säga vek, implementering av vad utredningens underlag möjliggör.
            Det betyder att myndiga personer som återfaller i brott, i vissa
            fall tämligen allvarliga brott, inte kommer att kunna dömas till
            ansvar i den utsträckning gärningen motiverar. Även vid det initiala
            brottet kommer gärningen, oavsett allvarlighet och grad av klander,
            ges en rabatt på grund av den myndige gärningsmannens ålder.
          </p>
          <p xml:id="i-LVpRpYHmrSGi6bSv1ZYjF5">
            Antalet rubriceringar för gärningar som myndiga personer begår,
            och som inte omfattas av vad regeringen aviserat genom 34-punktsprogrammet,
            är många. Det är otaliga brottsoffer som nekas upprättelse. Otaliga
            gärningsmän som släpps fria utan en betydande konsekvens av sitt
            handlande. Otaliga tragedier som tillåts hända, där vuxna brottslingar
            släpps fria för tidigt.
          </p>
          <p xml:id="i-185Yz8vLaM53DuoCoGF8ch">
            Till detta kommer regeringspartiernas agerande i riksdagen gällande
            betänkandet Unga lagöverträdare (bet. 2019/20:JuU30). Regeringspartiernas
            företrädare i riksdagen valde då att ställa sig bakom ett tillkännagivande
            om avskaffad straffreduktion för unga lagöverträdare mellan 18
            och 21 år vid återfall i brott. Detta skiljer sig från vad regeringen
            sagt sig förespråka i 34-punktsprogrammet och skulle om det genomfördes
            ändå innebära att myndiga brottslingar som begår grova brott får
            rabatt för sitt handlande.
          </p>
        </div>
        <div type="ipQuestion">
          <p xml:id="i-BHctFvKngzdtfFBNvZDatK">
            Med anledning av det ovan anförda vill jag fråga justitie- och
            migrationsminister Morgan Johansson:
            <list rend="unordered">
              <item>
                Vad avser regeringen att göra gällande straffrabatten för unga,
                myndiga, lagöverträdare? Avser regeringen att lägga fram förslag
                i linje med 34-punktsprogrammet eller i linje med det tillkännagivande
                som stöttats av deras företrädare i riksdagen?
              </item>
              <item>
                Oavsett svaret på frågan ovan, kan ministern motivera regeringens
                ställningstagande att myndiga personer mellan 18 och 21 inte ska
                anses klandervärda i samma utsträckning som andra myndiga för
                motsvarande gärningar?
              </item>
            </list>
          </p>
        </div>
      </div>
    </body>
  </text>
</TEI>
