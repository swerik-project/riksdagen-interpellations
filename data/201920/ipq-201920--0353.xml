<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0353">
  <teiHeader>
    <fileDesc>
      <titleStmt>
        <title>Interpellation 2019/20:353 av Gudrun Brunegård (KD)</title>
        <author>Gudrun Brunegård (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:353 av Gudrun Brunegård (KD) till Utbildningsminister Anna Ekström (S) om Elever som blir kränkta för sin tro</title>
          <idno type="rdwebb">H710353</idno>
          <ref type="dokument_url_text">http://data.riksdagen.se/dokument/H710353/text</ref>
          <ref type="dokument_url_html">http://data.riksdagen.se/dokument/H710353</ref>
          <ref type="dokumentstatus_url_xml">http://data.riksdagen.se/dokumentstatus/H710353</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9AVauGWoNZ6utf3kmZanbm</idno>
            <persName>Utbildningsminister Anna Ekström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-JLXuQC8Bjt8suyRFj6kC3h</idno>
            <persName>Gudrun Brunegård</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-6o19pAytUf56JZtXPp3x2c">
          <note>Interpellationen är besvarad</note>
        </correspAction>
        <correspAction type="sent" xml:id="i-9N9CJWceeeVEzi6KZYXC5N" corresp="i-JLXuQC8Bjt8suyRFj6kC3h">
          <date when="2020-02-20"/>
        </correspAction>
        <correspAction type="received" xml:id="i-NHdC4a6TwoDkcN56UShs3d" corresp="i-9AVauGWoNZ6utf3kmZanbm">
          <date when="2020-02-21"/>
        </correspAction>
        <correspAction type="answered" xml:id="i-WWUDnpnaGrnBGQsyE7c3uG">
          <date when="2020-03-06"/>
        </correspAction>
        <correspAction type="answered" xml:id="i-EpoKDmGXZS8qqEKfokx1SW">
          <date when="2020-03-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3ka7jYe2qFhHsxsJdjVbjn">
            Interpellation 2019/20:353 Elever som blir kränkta för sin tro
            av Gudrun Brunegård (KD) till Utbildningsminister Anna Ekström
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-sj7EEGsXNScJYhXUtNWhv">
            I dag publicerades rapporten Unga troende i samhället av Sveriges
            kristna råd. Den påvisar en problematisk situation för många unga
            troende. Rapporten följdes upp med en debattartikel i Svenska
            Dagbladet, undertecknad av presidiet i nämnda råd: Anders Arborelius,
            biskop, Stockholms katolska stift, Daniel Alm, föreståndare, Pingst
            – fria församlingar i samverkan, Benjamin Dioscoros Atas, ärkebiskop,
            syrisk-ortodoxa kyrkan, Antje Jackelén, ärkebiskop, Svenska kyrkan
            och Karin Wiborn, generalsekreterare, Sveriges kristna råd. Jag
            citerar från artikeln:
          </p>
          <p xml:id="i-VucJsVJENsuuf5SUonCvEH">
            ”Den 1 januari blev barnkonventionen svensk lag vilket kyrkorna
            länge arbetat för. Hur kan denna förändring vara till stöd för
            religionsfriheten för barn och ungdomar i Sverige? Sveriges kristna
            råds enkätundersökning visar att varannan kristen ungdom upplever
            sig kränkt för sin tros skull och att det i vissa fall är lärare
            som kränker. Det gör att många unga troende döljer sin tro.”
          </p>
          <p xml:id="i-VdmSRpUkBNz4hbRqpwsg11">
            Vidare står det följande:
          </p>
          <p xml:id="i-RUyzaxGmGeCPixa3uGERPS">
            ”I enkätundersökningen deltog 393 kristna ungdomar från olika
            kyrkotraditioner. Huvudfrågan var om de blivit utsatta för kränkningar
            med anledning av sin tro. Av de svarande anger varannan ung person
            att de har upplevt sådana kränkningar. De anger att kränkningarna
            är vanligast i samband med skolans naturvetenskapliga ämnen och
            inom religionskunskapen. Ungdomar uppger att lärare har en ’dumförklarande
            ton när det gäller kristendomen i förhållande till vetenskapen’
            och beskriver hur religionslärare på gymnasiet ägnar sig åt ’raljerande
            över tro’.
          </p>
          <p xml:id="i-MLoVFHkzVmRZG1G6ttZ63T">
            En ung person som tillhör en ortodox kyrka skriver: ’Jag blev
            kallad dum, fick kommentarer som ”tror du på tomten också”, hånades
            med vulgära skämt om min tro … Värst var min gymnasielärare i
            geografi. Jag lyfte det flera gånger men fick inget stöd av någon
            i skolan’.”
          </p>
          <p xml:id="i-QULehfTPpe2RLeXaEdfhRh">
            Och följande:
          </p>
          <p xml:id="i-GYzDXy4NTDnmyZfYJyEcZZ">
            ”Enkätundersökningen frågade också vem som uttalat sig nedsättande
            om religiös tro och troende. De flesta svarade att det var kamrater
            men en dryg fjärdedel anger att det var lärare. Var fjärde troende
            som upplever sig kränkt blir alltså utsatt av en lärare i den
            offentliga skolan.”
          </p>
          <p xml:id="i-L9X33CK1ywBRbD9PMYonMS">
            Detta är naturligtvis oacceptabelt. Ingen elev ska utsättas för
            kränkningar i skolan, allra minst av sin lärare, en auktoritet
            som eleven står i beroende till. Enligt min uppfattning är det
            helt ovärdigt, i ett land som var bland de första som ratificerade
            barnkonventionen, att barns rätt till en tro kränks.
          </p>
          <p xml:id="i-F3mxk429mLvPHJ3W2RvgxR">
            Vid en tidigare debatt i riksdagens kammare har jag uppfattat
            att utbildningsministern delar min uppfattning att elever inte
            ska utsättas för kränkningar för sin tro i skolan.
          </p>
        </div>
        <div type="ipQuestion">
          <p xml:id="i-8S13BRTkbbyU9G9vYqHihG">
            Med hänvisning till detta vill jag fråga utbildningsminister
            Anna Ekström:
            <list rend="unordered">
              <item>
                Hur avser regeringen att försäkra sig om att elever inte kränks
                i skolan för sin tro och att de ska tas på allvar när de anmäler
                kränkningar?
              </item>
              <item>
                Hur kan regeringen ombesörja fortbildning för lärare och annan
                personal om läroplanen, barnkonventionen och Europakonventionen
                och konsekvenserna av dessa, vad gäller respekt för tro och religiösa
                uttryck?
              </item>
            </list>
          </p>
        </div>
      </div>
    </body>
  </text>
</TEI>
