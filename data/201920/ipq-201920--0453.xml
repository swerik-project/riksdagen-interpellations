<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0453">
  <teiHeader>
    <fileDesc>
      <titleStmt>
        <title>Interpellation 2019/20:453 av Joar Forssell (L)</title>
        <author>Joar Forssell (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:453 av Joar Forssell (L) till Näringsminister Ibrahim Baylan (S) om Särbehandling av enskilda bolag</title>
          <idno type="rdwebb">H710453</idno>
          <ref type="dokument_url_text">http://data.riksdagen.se/dokument/H710453/text</ref>
          <ref type="dokument_url_html">http://data.riksdagen.se/dokument/H710453</ref>
          <ref type="dokumentstatus_url_xml">http://data.riksdagen.se/dokumentstatus/H710453</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A6T9WoUzRwW8LUK52znHwX</idno>
            <persName>Näringsminister Ibrahim Baylan</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-LDFpwyJnL3ETCnq3JKBJqw</idno>
            <persName>Joar Forssell</persName>
            <state ref="unknown" type="partyAffiliation">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-VkTtq8RVj2oAkAEX5D5Z4g">
          <note>Interpellationen är inlämnad</note>
        </correspAction>
        <correspAction type="sent" xml:id="i-D9soUXWTnQmMD2tscwE9Fe" corresp="i-LDFpwyJnL3ETCnq3JKBJqw">
          <date when="2020-08-20"/>
        </correspAction>
        <correspAction type="received" xml:id="i-24gKrwcuUeBqw8A3xfGR7Y" corresp="i-A6T9WoUzRwW8LUK52znHwX">
          <date when="2020-08-27"/>
        </correspAction>
        <correspAction type="answered" xml:id="i-EXKD74PzHVc4oH9xxEjZp1">
          <date when="2020-09-10"/>
        </correspAction>
        <correspAction type="answered" xml:id="i-DqRVRLm9u2jUaJ2Ff9SV4y">
          <date when="2020-09-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BPYXBkZNneMFHYF3yDhMqd">
            Interpellation 2019/20:453 Särbehandling av enskilda bolag av
            Joar Forssell (L) till Näringsminister Ibrahim Baylan (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6hqSYYhRoSYJsdeuUGZxry">
            Det tidigare statsrådet Gustav Fridolin skrev en krönika i tidningen
            Arbetet tidigare i år där han med en enda mening lyckas fånga
            vad som verkar vara essensen av modern socialdemokrati: ”Socialdemokraterna
            gillar stora saker”. Kanske är det därför Aftonbladets artikelserie
            om hur den socialdemokratiskt ledda regeringen använt skattemedel
            i hundramiljonersklassen till att försöka locka hit ett antal
            stora amerikanska företag inte förvånar.
          </p>
          <p xml:id="i-8SUWDmEEte5PM9jb6Dtt3u">
            Vi liberaler har i grunden inget emot stora amerikanska företag.
            Sveriges och världens välstånd ökar när företag gör affärer och
            etablerar sig över gränser. Företag som är stora på grund av att
            de lyckats erbjuda sina kunder en överlägsen produkt eller tjänst
            har blivit stora på helt rättmätiga grunder.
          </p>
          <p xml:id="i-RkwGNuWMXbeTntGBuZrmUN">
            Vi liberaler har heller inget emot att enskilda människor blir
            rika om de blivit det på rättvisa grunder. Det är viktigt att
            människor kan bli rika genom hårt jobb, ansträngning och hög produktivitet.
            Det är också viktigt att det finns enskilda individer eller juridiska
            personer som har tillräckligt mycket pengar för att investera
            i andras idéer, företag och entreprenörskap. Det skapar sjysta
            livschanser för fler, det skapar mänskliga framsteg och ger människor
            jobb.
          </p>
          <p xml:id="i-DFtRn1RNKL8aXBfx8Cioej">
            Något som däremot är djupt problematiskt är att utsätta vanliga
            hederligt arbetande och företagsamma människor för ett av världens
            högsta skattetryck samtidigt som en öppnar statskassan och öser
            mångmiljonbelopp i bidrag till andra företag. Sveriges företag
            dignar under bördan av idel regelkrångel och höga skatter. Samtidigt
            behandlas enskilda företag som skattefrälse, och näringspolitiken
            riskerar att gynna bidragsentreprenörer snarare än företagsamma
            människor.
          </p>
          <p xml:id="i-2Nkfkii2UFhW1dGGxsnuYv">
            Ytterligare ett bekymmer med det som framkommit i Aftonbladets
            artikelserie är statsrådens till synes märkliga syn på vad som
            utgör en effektiv närings- och skattepolitik. Företagen Amazon
            och Facebook (som båda förekommer i Aftonbladets artikelserie)
            erbjuder uppenbarligen sina kunder något som de efterfrågar –
            de skapar värde. Om lokala småföretag, handlare eller Sverigebaserade
            nätbutiker erbjuder kunderna något de hellre vill ha så skapar
            det också värde. Miljontals kunder gör varje dag fria val där
            de väljer den tjänst eller den produkt som ger dem mest värde
            för deras pengar. På det sättet ökar Sveriges och världens välstånd.
          </p>
          <p xml:id="i-S1h4xmk9vLzkVZRL74c7sw">
            Omfördelning via skattsedeln innebär inte bara en kostsam byråkrati
            utan förutsätter också att staten skulle ha mer information än
            medborgarna själva om vad som skapar störst värde. Om statsråden
            tror att kostsam byråkrati, omfördelning genom skattsedeln från
            lönsamma bolag till bidrag och deras egna bedömningar snarare
            än marknadens är en effektiv politik riskerar Sveriges välstånd
            och skatteunderlag att bli mindre än om människor själva med mindre
            statlig inblandning fått allokera resurserna.
          </p>
          <p xml:id="i-9uZwXgdho3eNCquousEEaU">
            Sedan i januari förra året ingår Liberalerna i ett budgetsamarbete
            med Socialdemokraterna, Miljöpartiet och Centerpartiet. Tillsammans
            har vi även enats om att genomföra en skattereform och en grön
            skatteväxling för jobb och företagande. Vi liberaler tar till
            det samarbetet med oss grundsynen att marknadsekonomins principer
            ska råda, och jag hoppas att vi möts i samsyn.
          </p>
          <p xml:id="i-FpVLZiKVxLwXmxpTwybVn1">
            Mot den bakgrunden vill jag fråga näringsminister Ibrahim Baylan:
          </p>
          <p xml:id="i-SrFsr8gYFgYWQPEBurPEA4">
            Är det ministerns och regeringens ställningstagande att enskilda
            bolag bör kunna ges positiv särbehandling genom åtgärder av regeringen,
            och hur motiverar ministern i så fall sitt ställningstagande?
          </p>
        </div>
      </div>
    </body>
  </text>
</TEI>
