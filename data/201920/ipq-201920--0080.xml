<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0080">
  <teiHeader>
    <fileDesc>
      <titleStmt>
        <title>Interpellation 2019/20:80 av Jonas Andersson i Skellefteå (SD)</title>
        <author>Jonas Andersson i Skellefteå (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:80 av Jonas Andersson i Skellefteå (SD) till Statsrådet Ardalan Shekarabi (S) om Efterlevandestöd i behov av förändring</title>
          <idno type="rdwebb">H71080</idno>
          <ref type="dokument_url_text">http://data.riksdagen.se/dokument/H71080/text</ref>
          <ref type="dokument_url_html">http://data.riksdagen.se/dokument/H71080</ref>
          <ref type="dokumentstatus_url_xml">http://data.riksdagen.se/dokumentstatus/H71080</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7H4PDcMCMUzP6iinK28TBh</idno>
            <persName>Jonas Andersson</persName>
            <state ref="Q504069" type="partyAffiliation">
              <desc>SD</desc>
            </state>
          </person>
          <person gender="man">
            <idno>i-LGnWAFHmtMWgHhZSuUL8EB</idno>
            <persName>Statsrådet Ardalan Shekarabi</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-9qxYyGFYE2fT99vebBkVVZ">
          <note>Interpellationen är besvarad</note>
        </correspAction>
        <correspAction type="sent" xml:id="i-TLw6rM3JLF5MDiEnVLQ9gs" corresp="i-7H4PDcMCMUzP6iinK28TBh">
          <date when="2019-10-24"/>
        </correspAction>
        <correspAction type="received" xml:id="i-Uyn9PtQKeXY6BtjBk8mwxE" corresp="i-LGnWAFHmtMWgHhZSuUL8EB">
          <date when="2019-11-05"/>
        </correspAction>
        <correspAction type="answered" xml:id="i-PjQHrWNf7jZeL41pBX8yiE">
          <date when="2019-11-07"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-48XaEZ8fd6DXgYygb3BXvZ">
            Interpellation 2019/20:80 Efterlevandestöd i behov av förändring
            av Jonas Andersson i Skellefteå (SD) till Statsrådet Ardalan Shekarabi
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6Vg66mjdxucjTTF4wbavL7">
            I Sverige har barn vars ena eller båda föräldrar avlidit rätt
            att erhålla så kallat efterlevandestöd från Pensionsmyndigheten.
            Syftet är att tillförsäkra det efterlevande barnet en viss lägsta
            nivå i händelse av en förälders eller båda föräldrarnas död och
            att garantera en lägsta rimliga levnadsstandard. Efterlevandestödet
            är en minimiförmån och hänger inte ihop med medborgarskap utan
            baseras enbart på att barnet är bosatt i Sverige. På senare tid
            har en rad missförhållanden kring efterlevandestödet uppdagats
            i medier, främst gällande utländska barn och deras möjligheter
            att erhålla denna förmån.
          </p>
          <p xml:id="i-KFg2exmDRXtgA5oWWhkQ7a">
            Antalet personer som beviljats efterlevandestöd ökade under perioden
            2016–2018 med nästan 60 procent, liksom kostnaderna därför. Den
            största delen av ökningen beror på att allt fler ensamkommande
            skyddsbehövande beviljats uppehållstillstånd efter krisen 2015
            och att dessa ansöker om efterlevandestöd för föräldrar som antas
            ha avlidit i hemlandet. Dokumentation såsom dödsattester krävs
            inte, utan det räcker med att intyga på heder och samvete att
            föräldrarna är döda. Samtidigt saknas systematiserad samordning
            mellan Pensionsmyndigheten och Migrationsverket, vilket skulle
            kunna leda till så absurda situationer som att avlidna föräldrar
            kan flytta till Sverige trots att de enligt Pensionsmyndigheten
            är döda.
          </p>
          <p xml:id="i-SrB72XMshnNnZp1XVUZvAK">
            Riksdagen accepterade i maj 2018 ändringar i retroaktiviteten
            för efterlevandestöd, som minskades från två år till sex månader.
            Samtidigt tillkännagav riksdagen sin mening att regeringen skulle
            återkomma med skärpningar rörande såväl retroaktiviteten som andra
            aspekter av reglerna kring efterlevandestöd. Exempel på detta
            kan vara att efterlevandestöd inte ska betalas ut om barnet bor
            i familjehem, stödboende eller HVB-hem, liksom det inte betalas
            för barn i statliga boenden. Vad gäller retroaktiviteten har regeringen
            lyft fram detta i budgetpropositionen för 2020, men rörande ett
            skärpt regelverk har ännu inget hänt.
          </p>
        </div>
        <div type="ipQuestion">
          <p xml:id="i-WnJj3TcWtHd1n1ftwzcNJo">
            Med anledning av det anförda riktas följande frågor till statsrådet
            Ardalan Shekarabi:
            <list rend="unordered">
              <item>
                När avser statsrådet och regeringen att återkomma till riksdagen
                med förslag om ytterligare skärpningar rörande efterlevandestöd,
                i enlighet med riksdagens beslut?
              </item>
              <item>
                Hur avser statsrådet och regeringen att säkerställa att berörda
                myndigheter samverkar för att minimera felaktiga utbetalningar
                och andra missförhållanden?
              </item>
            </list>
          </p>
        </div>
      </div>
    </body>
  </text>
</TEI>
