<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0280">
  <teiHeader>
    <fileDesc>
      <titleStmt>
        <title>Interpellation 2019/20:280 av Marléne Lund Kopparklint (M)</title>
        <author>Marléne Lund Kopparklint (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:280 av Marléne Lund Kopparklint (M) till Socialminister Lena Hallengren (S) om Skyddsnät för utsatta barn</title>
          <idno type="rdwebb">H710280</idno>
          <ref type="dokument_url_text">http://data.riksdagen.se/dokument/H710280/text</ref>
          <ref type="dokument_url_html">http://data.riksdagen.se/dokument/H710280</ref>
          <ref type="dokumentstatus_url_xml">http://data.riksdagen.se/dokumentstatus/H710280</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DGTHVhbApAq9J741uJW2uT</idno>
            <persName>Marléne Lund Kopparklint</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-QSufoMDazELYcgfS48a2wj">
          <note>Interpellationen är återtagen</note>
        </correspAction>
        <correspAction type="sent" xml:id="i-Dq1SzKfRtTYSbqPwtw36pF" corresp="i-DGTHVhbApAq9J741uJW2uT">
          <date when="2020-01-23"/>
        </correspAction>
        <correspAction type="received" xml:id="i-TcJ2VP1QHn3LvkmSE4uEM3" corresp="i-HxcQkHC9fDSzkJWgvdhDEF">
          <date when="2020-01-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Lyi3XMPL52BDCDjnZVssCH">
            Interpellation 2019/20:280 Skyddsnät för utsatta barn av Marléne
            Lund Kopparklint (M) till Socialminister Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-L54snBhcWYSDR9vxHomzQg">
            Julen är nu över. Det är en högtid särskilt för barnen. Tyvärr
            är det inte alla barn som får fridfulla och glädjande jular. För
            barn som inte har det bra hemma är inte bara jullovet utan också
            andra högtider och lov från skola och barnomsorg ofta en plåga.
            Skolan, fritidsaktiviteterna och barnomsorgen tar ledigt. Det
            gör däremot inte missbruket, våldet i nära relationer, den psykiska
            ohälsan och stressen. För en halv miljon barn är jul, påsk, midsommar,
            sommarlov etcetera troligtvis en av de värsta perioderna på året
            när mamma, pappa eller andra vuxna brister i sitt vuxenansvar.
            Det är också perioder då sjukvården får se denna baksida. Därför
            är det oerhört viktigt att personal inom sjukvården ställer rätt
            fråga när de träffar på den krassa verkligheten.
          </p>
          <p xml:id="i-QgZmedChAcH8iun4gFpeFg">
            I dag finns exempelvis statistik på hur många som kommer i kontakt
            med sjukvården på grund av våld i nära relation. Det går också
            att ta fram statistik på hur många av dessa människor som har
            hemmavarande barn. Skulle man jämföra dessa siffror med hur många
            orosanmälningar som inkommit till socialtjänsten från sjukvården
            i samband med händelsen skulle vi med största sannolikhet se ett
            stort mörkertal av barn som har förbisetts. I dag är det nämligen
            godtyckligt huruvida sjukvården ställer frågan om det finns hemmavarande
            barn och, om det blir konstaterat att det finns det, att det följs
            upp med en orosanmälan till socialtjänsten. Lagen är tydlig för
            personal som arbetar inom bland annat sjukvården att man är skyldig,
            enligt 14 kap. 1 § socialtjänstlagen (SoL 14:1), att anmäla till
            socialtjänsten om man misstänker eller får kännedom om att ett
            barn far illa. Skyldigheten att anmäla är personlig och kan inte
            överlåtas. Tröskeln för anmälan ska vara låg. Man behöver inte
            ha bevis eller själv utreda barnets situation.
          </p>
          <p xml:id="i-SJXn1wvdnTVP9HxvJP1dAv">
            Problemet är att om personal inom sjukvården inte vet om att
            det finns hemmavarande barn, då har de heller ingen skyldighet
            att göra en anmälan. Därför faller många barn mellan stolarna
            och blir osynliga. Detta anser vi att det måste ändras på. Det
            är en självklarhet att sjukvården mer aktivt måste lyfta på stenarna,
            så att mörkertalet för barn som far illa eller blir brottsoffer
            minskar.
          </p>
        </div>
        <div type="ipQuestion">
          <p xml:id="i-ThA988X5GqHB453NLb7cLb">
            Med hänvisning till ovanstående vill jag ställa följande fråga
            till socialminister Lena Hallengren:
            <list rend="unordered">
              <item>
                Hur ämnar ministern agera för att sjukvården ska arbeta mer förbyggande
                och fånga upp barn som kan finnas med i bilden hos utsatta familjer?
              </item>
              <item>
                Hur ämnar ministern arbeta så att sjukvårdspersonal i större
                utsträckning mer aktivt ställer frågan ”Finns det barn med i bilden?”
                till patienter som kommer i kontakt med sjukvården för exempelvis
                misshandel, våld i nära relation, psykisk ohälsa, suicid eller
                missbruk?
              </item>
            </list>
          </p>
        </div>
      </div>
    </body>
  </text>
</TEI>
