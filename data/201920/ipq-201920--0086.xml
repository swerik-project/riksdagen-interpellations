<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0086">
  <teiHeader>
    <fileDesc>
      <titleStmt>
        <title>Interpellation 2019/20:86 av Lina Nordquist (L)</title>
        <author>Lina Nordquist (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:86 av Lina Nordquist (L) till Socialminister Lena Hallengren (S) om Anhörigstöd</title>
          <idno type="rdwebb">H71086</idno>
          <ref type="dokument_url_text">http://data.riksdagen.se/dokument/H71086/text</ref>
          <ref type="dokument_url_html">http://data.riksdagen.se/dokument/H71086</ref>
          <ref type="dokumentstatus_url_xml">http://data.riksdagen.se/dokumentstatus/H71086</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HzxR5drvvumXGW3Fi7DiXX</idno>
            <persName>Lina Nordquist</persName>
            <state ref="unknown" type="partyAffiliation">
              <desc>L</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-E9QR4KNdETwsXji2peEvBA">
          <note>Interpellationen är återtagen</note>
        </correspAction>
        <correspAction type="sent" xml:id="i-LpbP4tLYXtEAnXedLcDLBx" corresp="i-HzxR5drvvumXGW3Fi7DiXX">
          <date when="2019-10-28"/>
        </correspAction>
        <correspAction type="received" xml:id="i-8ihZUA3dXrFhCk8bgdPLg8" corresp="i-HxcQkHC9fDSzkJWgvdhDEF">
          <date when="2019-11-05"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HVrUfVGerRHsxagqTSnoxv">
            Interpellation 2019/20:86 Anhörigstöd av Lina Nordquist (L) till
            Socialminister Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FgPMgYyE6LNA6d8rbsmc3i">
            ”Nästan var femte svensk vårdar, hjälper eller stödjer regelbundet
            en närstående som är långvarigt fysiskt eller psykiskt sjuk, som
            är äldre eller som har en funktionsnedsättning. Anhörigomsorg
            är vanligare inom lägre inkomstgrupper och 70 procent av de informella
            vårdgivarna är kvinnor, som generellt påverkas mer negativt än
            män av att ge anhörigomsorg. Att som anhörig ge vård och omsorg
            ska vara ett frivilligt åtagande, och anhöriga ska vara trygga
            med att den omsorg som samhället erbjuder är av god kvalitet.
            Den omsorg som utförs av anhöriga kvinnor och män är dock omfattande.”
            Så skriver regeringen i budgetpropositionen för 2020, och fortsätter:
            ”Regeringen avser att påbörja arbetet med att ta fram en nationell
            anhörigstrategi.”
          </p>
          <p xml:id="i-C6g4gpoYBqVLC4ooHmipvT">
            Detta är en viktig förbättring. Liberalerna har drivit på för
            detta under lång tid. När regeringen nu går vidare på egen hand
            med att börja ta fram denna strategi genom ett uppdrag åt Socialstyrelsen
            finns det dock ett stort problem: Strategin är enbart tänkt att
            omfatta anhöriga till äldre personer.
          </p>
          <p xml:id="i-Wp66JWrtme3YamxKdxivj4">
            Var fjärde anhörig blir i dag själv sjuk, och anhörigskap begränsas
            inte av en närståendes ålder. Stöd behövs till varje tyngd anhörig,
            även till alla de personer som vårdar, hjälper eller stöder unga
            vuxna med svår psykisk ohälsa, till alla familjemedlemmar till
            människor med långvarig beroendesjukdom, till alla föräldrar och
            syskon till människor med svåra funktionsnedsättningar och till
            alla närstående till människor som drabbas av svår kronisk sjukdom
            och under lång tid svävar mellan liv och död. Genom att utesluta
            dessa människor i den nationella anhörigstrategin rumphugger regeringen
            stödet till anhöriga. Vad ska hända med alla dem som lämnas utanför?
          </p>
          <p xml:id="i-CiTugPBznweVsC6yHQmqMs">
            Min bestämda uppfattning är att vi behöver gå åt rakt motsatt
            håll. I stället för att snäva av stöd och kunskap behöver vi vidga
            begreppet ”anhöriga”, såväl i lagstiftning som i myndighetsuppdrag.
            Inte minst behöver vi synliggöra alla de tonåringar som i dag
            tar ett stort ansvar för föräldrar som inte mäktar med.
          </p>
          <p xml:id="i-LMsVTqBcTfcbkmMfdYFAFA">
            Som det nu ser ut åsidosätts ett mycket stort antal människor
            i regeringens plan framåt. De riskerar att få fortsätta att själva
            bära sin börda.
          </p>
          <p xml:id="i-F79Fgvn9xT93trz6z6LrfU">
            Med anledning av detta vill jag fråga socialminister Lena Hallengren:
          </p>
          <p xml:id="i-EHQxU32F64Mh4ixqq88H9u">
            Hur avser regeringen att arbeta strategiskt med stödet till anhöriga
            som vårdar, hjälper eller stöder andra närstående än äldre med
            svår fysisk och psykisk ohälsa eller funktionsnedsättning, och
            varför inkluderas de inte redan från början i arbetet med en nationell
            anhörigstrategi?
          </p>
        </div>
      </div>
    </body>
  </text>
</TEI>
