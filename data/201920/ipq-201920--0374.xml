<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0374">
  <teiHeader>
    <fileDesc>
      <titleStmt>
        <title>Interpellation 2019/20:374 av Camilla Waltersson Grönvall (M)</title>
        <author>Camilla Waltersson Grönvall (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:374 av Camilla Waltersson Grönvall (M) till Socialminister Lena Hallengren (S) om Migränvård</title>
          <idno type="rdwebb">H710374</idno>
          <ref type="dokument_url_text">http://data.riksdagen.se/dokument/H710374/text</ref>
          <ref type="dokument_url_html">http://data.riksdagen.se/dokument/H710374</ref>
          <ref type="dokumentstatus_url_xml">http://data.riksdagen.se/dokumentstatus/H710374</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <persName>Camilla Waltersson Grönvall</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-9FK8ZCnSBGwRM1KYSMMR48">
          <note>Interpellationen är återtagen</note>
        </correspAction>
        <correspAction type="sent" xml:id="i-Bt35wNAXqyaqs8g3WqnvYC" corresp="i-Ws7TTEJpudwigKX5RjyhR4">
          <date when="2020-03-04"/>
        </correspAction>
        <correspAction type="received" xml:id="i-HT4sVizkhV7tWAriAndoYn" corresp="i-HxcQkHC9fDSzkJWgvdhDEF">
          <date when="2020-03-05"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EQSrz1n61HiTaMkcC65Rfy">
            Interpellation 2019/20:374 Migränvård av Camilla Waltersson Grönvall
            (M) till Socialminister Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JWrBhtEpDXjsVrSxq3vLfL">
            Över 1,4 miljoner människor i Sverige är drabbade av folksjukdomen
            migrän. Det betyder att omkring 14 procent av befolkningen i Sverige
            är direkt berörda av migrän. Indirekt är nära familj och anhöriga
            på olika sätt också påverkade av migrän. Detta är en folksjukdom
            i ordets breda betydelse.
          </p>
          <p xml:id="i-CezWLr9KjC4AasRxVW91iz">
            Svår migrän är en neurologisk sjukdom som är betydligt mer omfattande
            än enbart huvudvärk. Typiska ytterligare symtom är illamående,
            eventuella kräkningar, ljus- och ljudkänslighet. En betydande
            andel av alla patienter som lider av migrän är i behov av specialistvård,
            vissa är helt beroende av denna vårdform för att kunna fungera
            i vardagen. Statistiska centralbyrån beräknar att ca 2 procent
            i Sverige lider av kronisk migrän.
          </p>
          <p xml:id="i-GgJEx7xCukDngfJr8XQ5At">
            Det ligger i samhällets intresse att lägga fokus på folksjukdomen
            migrän och den i dag inte särskilt väl fungerande migränvården.
            Det är stora regionala skillnader, men även omfattande skillnader
            inom samma region, när det gäller tillgång till migränvård av
            hög kvalitet. Nuvarande migränvård är ojämlik både vad det gäller
            tillgänglighet och kvalitet. Så får det inte fortsätta att vara.
          </p>
          <p xml:id="i-TFjWsqdNhwGHEGunnStVwL">
            Migrän är inte bara en folksjukdom i Sverige utan i hög grad
            en global folksjukdom. I dag har ungefär 15 procent av världens
            befolkning migrän av varierande slag. Det betyder att omkring
            1 miljard människor runt om i världen lider av migrän. Världshälsoorganisationen
            (WHO) klassar migrän som en av världens allra mest funktionsnedsättande
            sjukdomar. Migrän är den femte mest funktionsnedsättande sjukdomen
            i ett globalt världsomfattande perspektiv.
          </p>
          <p xml:id="i-5PWsDrcqJHejaJeYovtFuP">
            Migrän påverkar människors liv negativt känslomässigt såväl i
            reella upplevelser av att inte bli tagen på allvar som i det vardagliga
            sociala livet, till exempel i kontakterna med vården. Andra upplevelser
            är känslan av att vara begränsad och inte kunna leva upp till
            omgivningens förväntningar.
          </p>
          <p xml:id="i-49Um5RYaxv8N5oPyHq9Qou">
            En enkät bland Sveriges offentliga neurologmottagningar visar
            på omfattande skillnader gällande frekvens av att återremittera
            en person med återkommande svår huvudvärk eller kronisk migrän
            tillbaka till primärvården utan att ha vidtagit några medicinska
            eller andra åtgärder. De vanligaste förklaringarna till att det
            ser ut så här i vården är enligt dem själva brist på resurser
            och brist på specialister inom huvudvärk och migrän.
          </p>
          <p xml:id="i-GWihdsBLnYbkZiQf4ZMggR">
            Det finns inga riktigt aktuella beräkningar av hur stora kostnaderna
            är för Sverige gällande alla dem som drabbas av migrän. Statens
            beredning för medicinsk och social utvärdering beräknade dock
            år 2010 att samhällets direkta kostnader åtminstone omfattande
            1 miljard kronor per år. Därtill finns en europeisk studie som
            beräknat att de indirekta kostnaderna för Sverige uppgår till
            minst 4 miljarder kronor per år. Det som går att slå fast med
            säkerhet är att det totalt sett handlar om åtskilliga miljarder
            kronor.
          </p>
          <p xml:id="i-9iELQc8HMSAALnbNKBm5tJ">
            Den socialdemokratiskt ledda regeringen lovade inför valet 2018
            bland annat mer statliga pengar till och bättre spridning av medicinsk
            kunskap gällande migränvården. Av detta har det hittills inte
            blivit någonting. Moderaterna anser att löftet om större fokus
            på att sprida kunskap om migrän till alla nivåer inom hälso- och
            sjukvården ska uppfyllas. Därtill behöver ett tydligt konkret
            reformprogram för att lyfta och stärka migränvården genomföras.
            Alla patienter med svår besvärande återkommande huvudvärk ska
            tas på allvar och kunna få en tillgänglig och jämlik migränvård
            av hög kvalitet. Det måste tas fram nationella riktlinjer gällande
            migränvård och att få till stånd en samlad vårdkedja för patienter
            med kronisk migrän. Detta är förslag som Moderaterna konsekvent
            driver i riksdagen.
          </p>
          <p xml:id="i-7zQnLdhQbJ6UpDdLmKVQev">
            Det är ytterst oroande att socialminister Lena Hallengren i sitt
            svar på en skriftlig fråga om migränvården (den 6 november 2019)
            inte med ett enda ord berör hur regeringen avser att fullfölja
            löftet om mer statliga pengar till och bättre spridning av medicinsk
            kunskap gällande migränvården. Därtill är det bekymmersamt att
            socialministern i sitt svar skriver ”eventuellt nya nationella
            riktlinjer”. Med andra ord är inte ens regeringen övertygad om
            att nationella riktlinjer behövs inom migränvården.
          </p>
        </div>
        <div type="ipQuestion">
          <p xml:id="i-YTQYkaeTB4D1GhzMZYwQTJ">
            Mot bakgrund av ovanstående vill jag fråga socialminister Lena
            Hallengren:
            <list rend="unordered">
              <item>
                När avser ministern att ge ansvarig myndighet i uppdrag att ta
                fram nationella riktlinjer gällande migränvården i Sverige?
              </item>
              <item>
                När avser ministern att ge ansvarig myndighet i uppdrag att ta
                fram och genomföra metodisk och regelbunden uppföljning av migränvården
                i Sverige?
              </item>
              <item>
                När avser ministern att ge i uppdrag att ta fram och genomföra
                ett nationellt vårdprogram gällande migränvården i Sverige?
              </item>
            </list>
          </p>
        </div>
      </div>
    </body>
  </text>
</TEI>
