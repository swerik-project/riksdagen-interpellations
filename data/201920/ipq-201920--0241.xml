<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0241">
  <teiHeader>
    <fileDesc>
      <titleStmt>
        <title>Interpellation 2019/20:241 av Camilla Waltersson Grönvall (M)</title>
        <author>Camilla Waltersson Grönvall (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:241 av Camilla Waltersson Grönvall (M) till Socialminister Lena Hallengren (S) om Ojämlikheten i cancervården</title>
          <idno type="rdwebb">H710241</idno>
          <ref type="dokument_url_text">http://data.riksdagen.se/dokument/H710241/text</ref>
          <ref type="dokument_url_html">http://data.riksdagen.se/dokument/H710241</ref>
          <ref type="dokumentstatus_url_xml">http://data.riksdagen.se/dokumentstatus/H710241</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <persName>Camilla Waltersson Grönvall</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-4STxKRjvU46iqQRTGc8Ffk">
          <note>Interpellationen är återtagen</note>
        </correspAction>
        <correspAction type="sent" xml:id="i-MVyTp77NhXuwdshuL89SZZ" corresp="i-Ws7TTEJpudwigKX5RjyhR4">
          <date when="2019-12-20"/>
        </correspAction>
        <correspAction type="received" xml:id="i-X378nGc1eygPqffiX75Ypd" corresp="i-HxcQkHC9fDSzkJWgvdhDEF">
          <date when="2020-01-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-D7FnSKzH1qGGtVmzmwVem6">
            Interpellation 2019/20:241 Ojämlikheten i cancervården av Camilla
            Waltersson Grönvall (M) till Socialminister Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FpnYBsf6nw1PVsL8Wxm4YK">
            Svensk hälso- och sjukvård håller ofta hög internationell medicinsk
            kvalitet. Det gäller framför allt allvarliga sjukdomar såsom hjärtinfarkt,
            stroke och olika cancerdiagnoser. Sverige ligger även i framkant
            när det handlar om införandet av ny medicinsk teknologi. Det händer
            mycket hoppfullt inom cancervården gällande ny diagnostik, artificiell
            intelligens, nya behandlingar, kraftfullare läkemedel (såsom precisionsmedicin),
            immunterapier och cell- och genterapier.
          </p>
          <p xml:id="i-RLgWNqwEnuwzHPVhMPbyVE">
            Samtidigt är bilden emellertid mycket tudelad gällande cancervården.
            Detta eftersom Sverige har en otillgänglig och ojämlik cancervård.
            Vårdköerna växer inom cancervården. Detta skapar oro och tvivel
            om vården verkligen kommer att finnas där i tid när man behöver
            den som cancerpatient. Av de 31 standardiserade vårdförloppen
            (som täcker ca 95 procent av alla cancerdiagnoser) så har väntetiderna
            ökat gällande 21 stycken och minskat avseende 6 stycken 2019 jämfört
            med 2018.
          </p>
          <p xml:id="i-XwvbxFgTv6sSBDFsr3gV9f">
            Jämför man 2017 med 2019 är bilden tyvärr lika tydlig. Av de
            29 standardiserade vårdförloppen som fanns på plats 2017 så har
            väntetiderna ökat gällande 21 stycken och minskat avseende 7 stycken
            2019 jämfört med 2017. All denna statistik är hämtad från sammanställningar
            gjorda av Regionala cancercentrum i samverkan. Moderaterna ställer
            frågan hur regeringen i olika sammanhang kan hävda att svensk
            cancervård är relativt tillgänglig och jämlik när fakta, erfarenhet
            och kunskap pekar i en annan riktning.
          </p>
          <p xml:id="i-RMWsD56Tbc1CQUYKvwpBAs">
            Riksdagens utredningstjänst har sammanställt en redovisning av
            de senast tillgängliga uppgifterna gällande väntetiderna för några
            av de vanligaste diagnoser som cancerpatienter drabbas av. Det
            handlar således om bröstcancer, prostatacancer, lungcancer, hudcancer,
            tjocktarmscancer, cancer i urinblåsan och njurcancer. Bilden är
            även här tydlig och skrämmande. På fullt allvar så undrar vi om
            regeringen ens är medveten om hur illa det ser ut.
          </p>
          <p xml:id="i-GkhBPe6X557Nt6ATWiemHg">
            Den här regeringen tillträdde 2014 med vallöftet från Socialdemokraterna
            att korta köerna inom cancervården (DN Debatt den 17 juni 2014).
            Alla skulle få sin cancervård inom fyra veckor efter att patienten
            fått en remiss. Det är bra att Socialdemokraterna fullföljt den
            borgerliga regeringens arbete med att metodiskt införa standardiserade
            vårdförlopp inom cancervården. Men det räcker ju inte. Verkligheten
            talar för sig själv.
          </p>
          <p xml:id="i-5SGva8dmmiPKywW1Bw6fWN">
            När det gäller beskrivningen att svensk cancervård är ojämlik
            sammanfattar Myndigheten för vård- och omsorgsanalys läget på
            ett träffande sätt: ”Omotiverat olika – socioekonomiska och regionala
            skillnader i cancervården.” Myndigheten beskriver hur det finns
            stora omotiverade skillnader i vård och behandling av cancersjuka
            mellan regionerna. Och att dessa regionala skillnader ”vanligtvis
            har organisatoriska orsaker, det vill säga regionernas arbete
            med hur vården styrs och organiseras”. Sammantaget tenderar de
            regionala skillnaderna också vara större när det gäller väntetid
            till behandling.
          </p>
          <p xml:id="i-Cn6Fc39kL3r2kzJ1fLXbdW">
            Nedan följer några exempel på dessa omotiverade regionala skillnader
            inom cancervården.:
          </p>
          <p xml:id="i-C6LmgU4bdTUG8KyAqmz2oa">
            Moderaterna driver förslaget att särskilda resurser inom kömiljarden
            ska avsättas för att minska de långa väntetiderna inom cancervården
            knutna till de standardiserade vårdförloppen. Alla patienter som
            behöver cancervård ska få den inom utlovad tid. Moderaterna fördubblar
            den nationella satsningen på cancervården jämfört med regeringen.
            Från 500 miljoner kronor till över 1 miljard kronor per år. I
            detta ingår att Moderaterna fördubblar satsningen på barncancervården
            till 120 miljoner kronor per år – en särskilt riktad satsning
            som inleddes i M-KD:s statsbudget år 2019.
          </p>
          <p xml:id="i-8m1DBevuH4mV8Ljxb3sUji">
            Det är helt uppenbart att den nationella cancerstrategin behöver
            förnyas och uppdateras i syfte att komma åt den bristande tillgängligheten
            och ojämlikheten inom cancervården och samtidigt kunna foga samman
            den hoppfulla snabba utveckling som sker inom till exempel ny
            diagnostik med hjälp av artificiell intelligens och biomarkörer
            samt vad gäller ökade möjligheter till individuell cancerbehandling
            med precisionsmedicin, immunterapier samt cell- och genterapier
            inom cancervården.
          </p>
        </div>
        <div type="ipQuestion">
          <p xml:id="i-9hD7phrjKmFSqE5nZ6thBj">
            Mot bakgrund av ovanstående vill jag fråga socialminister Lena
            Hallengren:
            <list rend="unordered">
              <item>
                Vilka nya konkreta nationella åtgärder avser ministern att vidta
                i syfte att tydligt minska de långa väntetiderna inom svensk cancervård?
              </item>
              <item>
                Vilka nya konkreta nationella åtgärder avser ministern att vidta
                i syfte att minska de stora omotiverade regionala skillnaderna
                inom svensk cancervård?
              </item>
              <item>
                På vilket sätt avser ministern att den nationella cancerstrategin
                ska uppdateras så att den fångar in alla relevanta perspektiv
                som finns gällande svensk cancervård?
              </item>
            </list>
          </p>
        </div>
      </div>
    </body>
  </text>
</TEI>
