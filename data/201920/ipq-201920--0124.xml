<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0124">
  <teiHeader>
    <fileDesc>
      <titleStmt>
        <title>Interpellation 2019/20:124 av Karin Rågsjö (V)</title>
        <author>Karin Rågsjö (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:124 av Karin Rågsjö (V) till Socialminister Lena Hallengren (S) om Särskilda köer till svensk sjukvård</title>
          <idno type="rdwebb">H710124</idno>
          <ref type="dokument_url_text">http://data.riksdagen.se/dokument/H710124/text</ref>
          <ref type="dokument_url_html">http://data.riksdagen.se/dokument/H710124</ref>
          <ref type="dokumentstatus_url_xml">http://data.riksdagen.se/dokumentstatus/H710124</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <persName>Karin Rågsjö</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-PHzFuSoUhuBFMaieg5uWFH">
          <note>Interpellationen är besvarad</note>
        </correspAction>
        <correspAction type="sent" xml:id="i-FJjpcgacPa4jsV8MD4iGQd" corresp="i-9XTMNkDLu5u66FsWiwysh1">
          <date when="2019-11-13"/>
        </correspAction>
        <correspAction type="received" xml:id="i-5WQtwY3kN9dgu19YQ4gmDu" corresp="i-HxcQkHC9fDSzkJWgvdhDEF">
          <date when="2019-11-14"/>
        </correspAction>
        <correspAction type="answered" xml:id="i-QbAo7fvyf9Yy8ZcEqNhFsj">
          <date when="2019-12-10"/>
        </correspAction>
        <correspAction type="answered" xml:id="i-PX7vuJM33y1UnUR3z6XexY" corresp="i-HxcQkHC9fDSzkJWgvdhDEF">
          <date when="2019-12-10"/>
        </correspAction>
        <correspContext corresp="i-PX7vuJM33y1UnUR3z6XexY">
          <ref type="record" target="prot-201920--048">Protokoll 2019/20:48 Tisdagen den 10 december</ref>
          <ref type="recordSection" target="unsetDivId">Svar på interpellation 2019/20:124 om särskilda köer till svensk sjukvård</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2ifTkZnmLPPqb9dR7MPSsK">
            Interpellation 2019/20:124 Särskilda köer till svensk sjukvård
            av Karin Rågsjö (V) till Socialminister Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HTZJmiaNVdECrrA3vCqBFJ">
            Prioriteringar i vården ska bygga på tre principer: 1) Människovärdesprincipen:
            alla människor har lika värde och samma rätt oberoende av personliga
            egenskaper och funktioner i samhället. 2) Behovs- och solidaritetsprincipen:
            resurserna bör fördelas efter behov. 3) Kostnadseffektivitetsprincipen:
            vid val mellan olika verksamheter eller åtgärder bör en rimlig
            relation mellan kostnader och effekt, mätt i förbättrad hälsa
            och förhöjd livskvalitet, eftersträvas.
          </p>
          <p xml:id="i-L92f6TDRvKaiEBfTGJq53p">
            Svensk hälso- och sjukvård får ett allt större inflytande från
            näringslivet, försäkringbolag etcetera. Många ser detta som problematiskt
            utifrån det uppdrag som svensk hälso- och sjukvård har.
          </p>
          <p xml:id="i-FHk1CvwS5C59xTmwFo4GD4">
            Svenskt Näringsliv, Almega, försäkringsbolagen och utländska
            riskkapitalbolag ser nu att de, genom 73-punktsprogrammet (S,
            C, L och MP) fått oceaner av möjligheter att investera och få
            en rejäl avkastning i den svenska välfärden.
          </p>
          <p xml:id="i-WqDKqUzV57DG4rNCmWGoiZ">
            När jag ringer min gynekolog finns två möjligheter: dels för
            försäkrade, dels för oförsäkrade. I dagens hälso- och sjukvård
            finns en utveckling mot sammanblandning mellan den offentligt
            finansierade vården och de tjänster som tillhandahålls genom försäkringsbolagen.
            Detta kan komma att rubba förtroendet för den offentligt finansierade
            vården och drabba den enskilda patienten. Det säger bland andra
            SMER, Statens medicinsk-etiska råd.
          </p>
          <p xml:id="i-DHFFAtE9dWy5q4aGqPmGkA">
            Det är den enskildes hälsotillstånd som ska avgöra vårdinsatsen,
            aldrig den enskildes försäkringstillstånd. En person som har ett
            större vårdbehov ska alltid prioriteras före en person med ett
            mindre vårdbehov. I dag har ca 660 000 svenskar en privat sjukvårdsförsäkring.
            De flesta är personer som anses särskilt viktiga för olika arbetsgivare
            som tecknar försäkringen. Detta är normalt dessutom en löneförmån.
            Det är inte förenligt med principen om vård efter behov och på
            lika villkor att man genom en sjukvårdsförsäkring kan komma före
            till bättre vårdkvalitet och tillgänglighet inom ramen för den
            offentligt finansierade hälso- och sjukvården. Ett parallellt
            sjukvårdssystem som innebär att patienter vars vård är offentligt
            finansierad och utförd missgynnas i förhållande till patienter
            med en sjukvårdsförsäkring. Lönsamma bolag som rekryterar personal
            till privatvården kan inte samtidigt arbeta heltid i den offentliga
            vården. Minskar antalet patienter i offentligt utförda vårdenheter
            minskar också enhetens budget.
          </p>
          <p xml:id="i-CGNR97adMwfxnWydTStkv">
            Kan det verkligen stämma att det offentliga gynnas av privata
            sjukvårdsförsäkringar? Och varför förs argumentet fram av just
            dem, till exempel Svenskt Näringsliv, som vill sänka skatten på
            arbete, ägande och företagande?
          </p>
          <p xml:id="i-Hia5xHzydyJTKKerf27HKY">
            Blir vårdköerna kortare bara därför att vissa får en snabb gräddfil?
            Långa köer i en livsmedelsaffär blir inte kortare för de flesta
            om en kassa reserveras för vip-kunder. På samma sätt fungerar
            det i sjukvården. De privata försäkringsbolagens reklam säger
            att du ska bli försäkringstagare för då får du vård snabbare än
            den som inte är försäkrad. Det är själva poängen – du ska komma
            fram snabbare än andra. Den offentliga sjukvårdsbudgeten blir
            heller inte större av att kommersiella vinstintressen ökar.
          </p>
          <p xml:id="i-BPHxazM6ivQBAHZ4AH7kVH">
            För att få likvärdiga skattevillkor skulle den av arbetsgivarna
            tecknade försäkringen anses som en löneförmån. Sådana förmåner
            ska förmånsbeskattas likt andra förmåner. Organisationen Svensk
            Försäkring skrev då brev till Skatteverket. Viljan att betala
            skatt är inte särskilt stor hos vissa. Man ville ta bort 40 procent
            av beskattningen. Skatteverket fixade omedelbart deras önskemål.
            Anser regeringen att detta är acceptabelt?
          </p>
          <p xml:id="i-GgQRaKtV8nRzoU63i3XAJ8">
            Det finns i varje land ett begränsat utbud av sjukvårdsresurser:
            vårdcentraler, sjukhus, läkare, sjuksköterskor med mera. Om en
            läkare behandlar en försäkringspatient betyder det per definition
            att hen inte behandlar en offentligt finansierad patient, något
            som läkaren kunde ha gjort i det ögonblicket. Vi talar om risk
            för undanträngning.
          </p>
          <p xml:id="i-Cd1RKiX5HGufY93zQTkq24">
            Skatteviljan antas minska hos den som köper en privat sjukvårdsförsäkring
            och därmed betalar två gånger för sin sjukvård, dels via skatten,
            dels via försäkringen.
          </p>
          <p xml:id="i-GoT1w5oaF5ty3uYiAsmUhF">
            Systemet med privata sjukvårdsförsäkringar är kostnadsdrivande.
            Bland annat skapas en kravkultur där patienterna/kunderna vill
            få ut maximalt av sin försäkring såsom fler utlåtanden av fler
            specialister (second opinion). Samtidigt har de privata vårdgivarna
            intresse av att sälja så mycket sjukvård som möjligt. Lägg därtill
            försäkringsbolagens administrativa kostnader för att skadereglera
            och kontrollera att folk talar sanning i sina hälsodeklarationer
            eller andra avtalskontroller. Steg mot en sjukvård liknande USA
            blir inte billigare.
          </p>
          <p xml:id="i-A6ZZLynyRkEdTF1EkyGanY">
            Den offentligt utförda vården tyngs ekonomiskt alltmer. Det är
            svårt för arbetslösa, sjuka och andra utsatta grupper att teckna
            privata sjukvårdsförsäkringar om de inte är fullt arbetsföra,
            varför den offentligfinansierade vården får ta hand om en allt
            större andel kostnadskrävande patienter. Privata utförare kan
            finansiera sina overheadkostnader med offentliga medel och därmed
            öka sin lönsamhet och sina avkastningsmål. Allt mäktigare bolag
            pressar det offentliga, förutom förmånsbeskattningen av privata
            sjukvårdsförsäkringar ser vi nu köpslåendet om Lundby sjukhus
            i Västra Götaland.
          </p>
          <p xml:id="i-Q3z7yxVoSkKAnGJ8WEhkDn">
            Omfattande hälsodeklarationer eller krav på att den försäkrade
            är fullt arbetsför är ett viktigt sorteringsinstrument för att
            få lönsamsamhet i aktiebolagen. Internationella erfarenheter visar
            att bolagen först vill ha många kunder och stor marknadsandel.
            I steg två kommer allt hårdare tillämpning av de finstilta paragraferna
            för att de försäkrade inte ska få ersättning på grund av påstådda
            missar enligt avtalet.
          </p>
          <p xml:id="i-X6grE6RmAdqLrnjjxWDVpt">
            Argumentet att försäkringar skulle leda till kortare väntetider
            för alla är väldigt svagt. Flera studier pekar i motsatt riktning.
            I en rapport från London School of Economics menar man att det
            inte finns några bevis för att privata vårdförsäkringar skulle
            lindra trycket på den offentligt finansierade vården. Samma rapports
            slutsatser tyder på att när gränsen mellan offentlig och privat
            vård inte är klart definierad finns en risk för att de offentliga
            resurserna snarare kan gå till att subventionera vården för de
            med privata försäkringar.
          </p>
          <p xml:id="i-T8MuzAVpzFxbEhdt5URYCs">
            I en rapport från OECD menar man också att privata vårdförsäkringar
            snarare genererar ökad total vårdkonsumtion än en avlastning för
            den offentliga vården. Vården blir mer tillgänglig för de försäkrade
            – men inte för andra.
          </p>
          <p xml:id="i-B9DK7rcYoAyudZ3AkXCakf">
            För oss i Vänsterpartiet är det helt avgörande att vården ges
            efter behov och inte efter vilken kö du står i. I många länder
            över hela världen går människor ut i protester mot de ökade klassklyftorna
            vilket de som driver på för ökade klassklyftor bör notera.
          </p>
        </div>
        <div type="ipQuestion">
          <p xml:id="i-4a6P9fp4DrBR3da5fKp6AQ">
            Med anledning av ovanstående vill jag fråga socialminister Lena
            Hallengren:
            <list rend="unordered">
              <item>
                Kommer ministern att vidta åtgärder för att systemet med privata
                sjukförsäkringar ska vara förenligt med den svenska hälso- och
                sjukvårdslagen: sjukast först?
              </item>
              <item>
                Kommer ministern att verka för att de stora privata intressen
                som finns inom området privata sjukförsäkringar (vårdbolag och
                försäkringsbolag) inte undergräver finansieringen av den offentligt
                utförda sjuk- och hälsovården?
              </item>
              <item>
                Kommer ministern inom regeringen att verka för att sjukvårdsförsäkringar
                betalda av arbetsgivare förmånsbeskattas på normalt sätt?
              </item>
            </list>
          </p>
        </div>
      </div>
    </body>
  </text>
</TEI>
