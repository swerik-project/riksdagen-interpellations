<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0110">
  <teiHeader>
    <fileDesc>
      <titleStmt>
        <title>Interpellation 2019/20:110 av Ali Esbati (V)</title>
        <author>Ali Esbati (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:110 av Ali Esbati (V) till Näringsminister Ibrahim Baylan (S) om Arbetsmiljö och arbetsvillkor för Samhallanställda</title>
          <idno type="rdwebb">H710110</idno>
          <ref type="dokument_url_text">http://data.riksdagen.se/dokument/H710110/text</ref>
          <ref type="dokument_url_html">http://data.riksdagen.se/dokument/H710110</ref>
          <ref type="dokumentstatus_url_xml">http://data.riksdagen.se/dokumentstatus/H710110</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <persName>Ali Esbati</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-PeMj54xpJ7ARDpgP8iEYQ9</idno>
            <persName>Arbetsmarknadsminister Eva Nordmark</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Näringsminister Ibrahim Baylan</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-W8WxnuNWYh6L4KYA35VCXn">
          <note>Interpellationen är besvarad</note>
        </correspAction>
        <correspAction type="sent" xml:id="i-CP61v5N98PN1k6zE7AtkEF" corresp="i-TxLwXp3MJemR8iGdYER2aZ">
          <date when="2019-11-07"/>
        </correspAction>
        <correspAction type="received" xml:id="i-MdwkMdkyrMxFmqZF374FPE" corresp="i-PeMj54xpJ7ARDpgP8iEYQ9">
          <date when="2019-11-12"/>
        </correspAction>
        <correspAction type="answered" xml:id="i-EDeHcfs9EQCgWSYwsUoiNG">
          <date when="2019-11-29"/>
        </correspAction>
        <correspAction type="answered" xml:id="i-HFEL3Lg3R1f6Rk6bGKye3C" corresp="i-A6T9WoUzRwW8LUK52znHwX">
          <date when="2019-11-29"/>
        </correspAction>
        <correspContext corresp="i-HFEL3Lg3R1f6Rk6bGKye3C">
          <ref type="record" target="prot-201920--041">Protokoll 2019/20:41 Fredagen den 29 november</ref>
          <ref type="recordSection" target="unsetDivId">Svar på interpellation 2019/20:110 om arbetsmiljö och arbetsvillkor för Samhallanställda</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-25Qpz5NHoJm6p9NisAADAv">
            Interpellation 2019/20:110 Arbetsmiljö och arbetsvillkor för
            Samhallanställda av Ali Esbati (V) till Arbetsmarknadsminister
            Eva Nordmark (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CX22swTn9s5FWfeJz5yXAw">
            Samhall har sedan starten 1980 spelat en viktig roll för många
            människor med olika typer av funktionsnedsättning och för den
            aktiva arbetsmarknadspolitiken. Verksamheten är förstås inte problemfri,
            och det finns skäl för staten att kontinuerligt följa upp utvecklingstendenser
            och förekommande kritik. Detta inte minst eftersom de som har
            störst behov av att Samhalls arbete fungerar väl ofta själva befinner
            sig i en utsatt situation på arbetsmarknaden och gentemot myndigheter.
          </p>
          <p xml:id="i-GizxGV1k6Q5CGA1sqniSW9">
            Jag har under mina riksdagsår vid flera tillfällen tagit upp
            frågan för regeringen. I januari 2018 hade jag en interpellationsdebatt
            med dåvarande närings- och innovationsministern Mikael Damberg.
            Debatten hölls mot bakgrund av en serie artiklar i tidningen Dagens
            Arbete under hösten 2017, där det framkom att Samhallanställda
            hade arbetat under anmärkningsvärt svåra och potentiellt farliga
            förhållanden. Ministern tog då initiativ till ett möte med flera
            berörda fackliga organisationer, som hade uttryckt stark kritik,
            och utlovade en skarpare dialog med ledningen för Samhall.
          </p>
          <p xml:id="i-FTbesqoZrGNSwyVcYP4N5C">
            De uppgifter som når mig hösten 2019 tyder på att det dessvärre
            finns mycket kvar att ta tag i. Tidningen Fastighetsfolket har
            bland annat rapporterat om extremt varma förhållanden (uppåt 39
            grader) på ett tvätteri i Kalmar där Samhallanställda arbetat.
            Inget separat lunchrum fanns att tillgå, så de anställda fick
            äta i värmen, i lukten av avföring från smutstvätten. De mest
            iögonfallande problemen åtgärdades först efter påstötningar från
            skyddsombudet.
          </p>
          <p xml:id="i-QKFhJWEPkvoERFDckCM5Nh">
            Samma tidning rapporterade även om missförhållanden vid en av
            Samhalls verksamheter i Köping, om trånga personalutrymmen och
            avsaknad av duschar och vilrum. Detta ordnades senare upp efter
            skyddsombudets anmälan enligt 6 kap. 6 a § AML och efterföljande
            hot om vite.
          </p>
          <p xml:id="i-3qyVE4Bxe5UMPyw9z4SLDp">
            Det är förstås glädjande att skyddsombudens viktiga arbete leder
            till förbättringar. Men det är alarmerande att detta över huvud
            taget kunnat ses som lämpliga arbetsplatser – i synnerhet för
            den utsatta grupp som anvisats till Samhall.
          </p>
          <p xml:id="i-4qWceEcnK6Rk5QY33d6WtN">
            Något som beskrevs uttryckligt i Dagens Arbetes artikelserie
            hösten 2017, som även återkommer i Fastighetsfolkets artiklar
            och som jag också själv har erfarit vid egna möten med Samhallanställda,
            är anställda som inte vågar uttala sig mer offentligt, därför
            att de uppfattar att det då finns en risk för omplacering som
            drabbar dem negativt.
          </p>
          <p xml:id="i-8bcNtMUMtYaAHpqy2nAyn7">
            Detta är något som enligt min mening bör tas på stort allvar.
            Det går inte att ensidigt förlita sig på den bild som företagsledningen
            ger av situationen, och det är naturligtvis heller inte säkert
            att hela bilden finns där. Med tanke på det speciella uppdrag
            som Samhall har, och de särskilda behov av trygghet och stabilitet
            som de Samhallanställda har, bör man göra en särskild översyn
            av arbetsmiljö och arbetsvillkor för de anställda på Samhall.
          </p>
          <p xml:id="i-2L62vxfTHPrwr6YEbVGp3M">
            Jag vill därför fråga arbetsmarknadsminister Eva Nordmark:
          </p>
          <p xml:id="i-69q9YaTAFn2D5YyR7WJUvm">
            Avser ministern att vidta något initiativ för att initiera en
            översyn eller utredning för att med lämplig metodik kartlägga
            arbetsmiljö och arbetsvillkor för anställda vid Samhall?
          </p>
        </div>
      </div>
    </body>
  </text>
</TEI>
