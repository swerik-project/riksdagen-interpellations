<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0469">
  <teiHeader>
    <fileDesc>
      <titleStmt>
        <title>Interpellation 2019/20:469 av Amineh Kakabaveh (-)</title>
        <author>Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:469 av Amineh Kakabaveh (-) till Utbildningsminister Anna Ekström (S) om Offentliga bidrag till Ibn Rushd</title>
          <idno type="rdwebb">H710469</idno>
          <ref type="dokument_url_text">http://data.riksdagen.se/dokument/H710469/text</ref>
          <ref type="dokument_url_html">http://data.riksdagen.se/dokument/H710469</ref>
          <ref type="dokumentstatus_url_xml">http://data.riksdagen.se/dokumentstatus/H710469</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9AVauGWoNZ6utf3kmZanbm</idno>
            <persName>Utbildningsminister Anna Ekström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-9AVauGWoNZ6utf3kmZanbm</idno>
            <persName>Utbildningsminister Anna Ekström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <persName>Amineh Kakabaveh</persName>
            <state ref="unknown" type="partyAffiliation">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-JbNreb9wBYB7z4ttzMAgs">
          <note>Interpellationen är inlämnad</note>
        </correspAction>
        <correspAction type="sent" xml:id="i-BwuQvNMVYA5eEKfzbzRnQw" corresp="i-548HUVvKe8n48M3pQmFeUC">
          <date when="2020-09-01"/>
        </correspAction>
        <correspAction type="received" xml:id="i-KDA1r6RAnP2WSDJ1ZfFcj2" corresp="i-9AVauGWoNZ6utf3kmZanbm">
          <date when="2020-09-03"/>
        </correspAction>
        <correspAction type="answered" xml:id="i-DUxdyNxphpDH5JodPEHUWN">
          <date when="2020-09-18"/>
        </correspAction>
        <correspAction type="answered" xml:id="i-FAN6GPDh97oaTjpjsJVYT7" corresp="i-9AVauGWoNZ6utf3kmZanbm">
          <date when="2020-09-18"/>
        </correspAction>
        <correspContext corresp="i-FAN6GPDh97oaTjpjsJVYT7">
          <ref type="record" target="f-lista-202021--010">Fredag den 18 september 2020</ref>
          <ref type="recordSection" target="unsetDivId"/>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XwdpsDJmMEPz4hdV6n3JBS">
            Interpellation 2019/20:469 Offentliga bidrag till Ibn Rushd av
            Amineh Kakabaveh (-) till Utbildningsminister Anna Ekström (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EVGtGQxm8tmQaeiknvai3A">
            Genom januariöverenskommelsen har regeringen bland annat lovat
            att genomföra beslut:
          </p>
          <p xml:id="i-5hTeP2o23DMwJPJRuCWzTn">
            ”Inga offentliga medel ska utbetalas till föreningar eller religiösa
            samfund som genomför barnvigslar eller sanktionerar annan hedersrelaterad
            brottslighet (Genomlysning av befintliga förordningar och myndighetsinstruktioner
            under 2019).”
          </p>
          <p xml:id="i-9cjbvnfeiYbczSnNddVMDY">
            Sittande regering har också i olika sammanhang uttryckt sin ambition
            att dra in alla offentliga bidrag till föreningar som i sin verksamhet
            bryter mot grundläggande demokratiska värderingar. Redan i mars
            2018 presenterades en statlig utredning med förslag om ett utvidgat
            demokratikriterium att tillämpa vid fördelning av stöd till trossamfund
            (SOU 2018:18). I ett annat betänkande (SOU 2019:35) har ytterligare
            en utredning presenterat förslag om ett skarpare formulerat demokrativillkor
            när det gäller offentliga bidrag till civilsamhället. Trots regeringens
            uttryckt goda ambitioner så har man ännu inte presenterat någon
            proposition på detta område. Demokratiomstörtande organisationer
            och religiösa skolor och samfund försatt får skattemedel.
          </p>
          <p xml:id="i-8FCrMuXQcWwLefhKRSVbYG">
            Offentligt stöd till civilsamhället fördelas inte bara som föreningsbidrag
            eller stöd till trossamfund, utan också bland annat via det statliga
            anslaget till studieförbunden. Ansvaret för fördelningen av anslag
            till studieförbunden ligger inte hos någon myndighet utan i stället
            hos studieförbunden själva, genom en delegation till Folkbildningsrådet.
            Syftet med statens bidrag till studieförbundet regleras i en särskild
            förordning (2015:218) där det särskilt anges att folkbildningen
            ska bidra till att ”stärka och utveckla demokratin”.
          </p>
          <p xml:id="i-VRYfNSnFA1KiY68zEwanMw">
            Studieförbundet Ibn Rushd har sedan 2005 tagit emot statsbidrag
            som sammanlagt överstiger en kvarts miljard kronor. Bara i år
            uppgår organisationens statsanslag till 27 miljoner kronor.
          </p>
          <p xml:id="i-BZBysfdubv3uSq3oYYTLf5">
            Svenska kommittén mot antisemitism har kritiserat Ibn Rushd och
            förbundets medlemsorganisationer för att vid upprepade tillfällen
            bjudit in öppet antisemitiska talare till sina arrangemang. Företrädare
            för organisationen har varit flitiga offentliga debattörer när
            det handlat om att misstänkliggöra alla former av terrorismbekämpning
            som ett uttryck för islamofobi. Kritiken mot Ibn Rushd har också
            handlat om hur organisationen, i sina lokaler i Skåne, exponerat
            sfi-studenter för religiös litteratur med uppenbart misogynt innehåll.
            Ibn Rushd i Skåne har också ertappats med att samarbeta med den
            turkiska fascistiska och antisemitiska rörelsen Millî Görüş.
          </p>
          <p xml:id="i-2hWYm7vrkwvr6WRyGHQnGX">
            Redan förra mandatperioden uppmärksammade jag regeringen på att
            Ibn Rushd använt statsanslag för att förneka hedersförtryck och
            misstänkliggöra oss som drivit dessa rättighetsfrågor. År 2013
            lämnade Ibn Rushd, tillsammans med ett flertal andra islamistiska
            organisationer, in en anmälan mot Sverige till FN. I denna ”alternativa
            CERD- rapport” gick man bland annat till hårt angrepp mot Sveriges
            arbete mot hedersrelaterat våld och förtryck. I denna anmälan
            anklagade man bland annat dåvarande Ungdomsstyrelsens nationella
            kartläggning av tvångsäktenskap bland svenska ungdomar för att
            svartmåla muslimer. Tvångsäktenskap bland ungdomar beskrevs som
            ett ”marginellt fenomen” i Sverige.
          </p>
          <p xml:id="i-3mav9zWqWW1Kh2onXh1cG5">
            Forskare som Aje Carlbom och Magnus Ranstorp har pekat på att
            flera av Ibn Rushds medlemsorganisationer har en organisatorisk
            koppling till Muslimska brödraskapet och deras europeiska nätverk
            Federation of Islamic Organisations in Europe (FIOE). I en rapport
            skriven på uppdrag av MSB 2018 varnade Carlbom för riskerna med
            ”en okritisk resurstilldelning” till Ibn Rushd och liknande organisationer
            med kopplingar till Muslimska brödraskapet. Carlbom varnade också
            för hur dessa organisationers företrädare framställer sig själva
            som representanter för ett enhetligt ”muslimskt civilsamhälle”
            och försvårar viktiga integrationsprocesser genom en polemisk
            retorik om vi och dom.
          </p>
          <p xml:id="i-S7FeBu6jrkM56m5AJLiBm5">
            Den av Ibn Rushds medlemsorganisationer som fått särskilt mycket
            negativ uppmärksamhet är Sveriges unga muslimer (SUM), som i somras
            själva begärde utträde ur Ibn Rushd. Bakgrunden handlade om att
            Myndigheten för ungdoms- och civilsamhällsfrågor (MUCF) både nekat
            SUM ekonomiska bidrag och dessutom återkrävt redan utbetalade
            anslag. MUCF:s beslut fick förra året stöd i en dom från kammarrätten.
            Sedan SUM i juni meddelades att beslutet inte fått prövningstillstånd
            i Högsta förvaltningsrätten ville organisationen annullera sitt
            medlemskap i Ibn Rushd. MUCF:s beslut om att neka SUM bidrag grundades
            i en egen utredning som visade att organisationens verksamhet
            inte tillräckligt respekterade ”demokratins idéer, inklusive jämställdhet”.
            Med sitt beslut har MUCF visat att även gällande lagstiftning
            kunnat användas för att neka problematiska organisationer ekonomiska
            bidrag. Samtidigt är SUM ett bevis på att studieförbundet Ibn
            Rushd inte varit främmande för att släppa in organisationer som
            inte respekterar grundläggande demokratiska idéer och jämställdhet
            som medlemmar.
          </p>
          <p xml:id="i-HUDWeAdGVQhu7JWnrb1awu">
            Den offentliga kritiken mot Ibn Rushd innebar att Folkbildningsrådet
            tillsatte en egen granskning under ledning av statsvetaren Erik
            Amnå som förra året kunde presentera resultatet av denna utredning.
            Amnå konstaterade att Ibn Rushd har en ideologisk anknytning till
            Muslimska brödraskapet och att man i sin verksamhet gjort frågor
            om till exempel antisemitism och homofobi till ”no go-zoner”.
            Dessutom kunde Amnå konstatera att Ibn Rushd hade en patriarkal
            struktur där en snäv grupp av män intagit de viktigaste maktpositionerna.
          </p>
          <p xml:id="i-FC5pME4iCqArcb6PurQoab">
            I Amnås utredning gavs också flera exempel på exkludering och
            bristande tolerans i Ibn Rushds verksamhet. Bland annat framgår
            det att svenskar som har utländsk bakgrund och som tar kampen
            mot hedersförtryck beskrivs som ”husblattar” på möten arrangerade
            av Ibn Rushd. Amnå varnade för de risker som finns med att en
            organisation gör anspråk på att representera ett helt ”muslimskt
            civilsamhälle” och gav flera exempel på där Ibn Rushds-företrädares
            anklagelser om islamofobi i själva verket varit ett sätt att slå
            ifrån sig berättigad kritik.
          </p>
          <p xml:id="i-9EFLFu2mAxLcvvm2R7Xmkz">
            Den kritik som riktats mot Ibn Rushd blev alltså i stora delar
            bekräftad av Folkbildningsrådets egen utredning. Trots dessa slutsatser
            menar inte Folkbildningsrådets generalsekreterare att detta motiverar
            ett bidragsstopp till Ibn Rushd. Folkbildningsrådet motiverar
            detta med ett argument om att folkbildningsverksamhet måste ha
            större frihetsgrader än andra demokratibidrag.
          </p>
          <p xml:id="i-BG77SzVGzLE8reUEX2HAAT">
            Detta ställningstagande från Folkbildningsrådet har fått konsekvenser
            för andra beslut om bidragstilldelning till Ibn Rushd. För några
            veckor sedan rapporterade DN om hur Ibn Rushd etablerat samarbete
            med extremistiska moskéer i Göteborg. Trots detta försvarade stadsledningskontoret
            beslutet att i år tilldela Ibn Rushd 858 103 kronor i kommunala
            bidrag, vilket innebar en ökning med 880 procent. I sitt försvar
            för bidragsbeslutet hänvisade den kommunala förvaltningen till
            Folkbildningsrådets bedömning av Ibn Rushd och organisationens
            rätt till bidrag. Folkbildningsrådets uttalade stöd till Ibn Rushd
            uttrycktes också i ett brev som generalsekreteraren Maria Graner
            skickade till Sveriges Kommuner och Regioner och till utvalda
            myndigheter. Syftet med brevet var att övertyga politiker och
            tjänstemän om att det inte funnits skäl att ifrågasätta Ibn Rushds
            bidrag. I brevet beklagade sig Folkbildningsrådet över att deras
            egen granskning av Ibn Rushd skulle ha blivit feltolkad:
          </p>
          <p xml:id="i-D7GiGy7DEM1Y6nGCgRRyso">
            ”[V]i beklagar om rapporten används som argument för att minska
            eller helt dra in bidrag till studieförbundet Ibn Rushd”
          </p>
          <p xml:id="i-3ymsrm9ETUy2fyVXTQKiJa">
            Folkbildningsrådet menar att de kan ta sig ett särskilt svängrum
            när det gäller de bidrag som de själva fördelar, men detta hindrar
            dem inte att samtidigt bedriva lobbyverksamhet för att kommuner
            och regioner ska fortsätta att ge anslag till Ibn Rushd. I Göteborgs
            kommun drog man andra slutsatser än Folkbildningsrådet och beslutade
            i stället nyligen om att tills vidare frysa alla bidrag till Ibn
            Rushd.
          </p>
          <p xml:id="i-UeaqKEJGRja5ocodbwJBsn">
            De otydliga reglerna för bidrag till ideella föreningar gör att
            olika instanser dragit väldigt olika slutsatser. MUCF menade att
            dagens regelverk gjorde det möjligt att stoppa bidrag till SUM
            och fick stöd för detta av svenska domstolar. Folkbildningsrådet
            valde att i en liknande situation när det gällde Ibn Rushd i stället
            utgå från att bidrag till studieförbund ska fördelas med större
            frihetsgrader än vad som gäller för andra jämförbara statsbidrag.
          </p>
          <p xml:id="i-N8zLSLcXWR1zj4dL49sZvA">
            Nuvarande regering kunde bildas i kraft av en politisk överenskommelse
            där det bland annat utlovades en genomlysning av alla förordningar
            och myndighetsinstruktioner, i syfte att stoppa bidrag till organisationer
            som inte uppfyller ett relevant kriterium om demokratiska värderingar.
            Även om Folkbildningsrådet inte är någon myndighet så är deras
            verksamhet reglerad i en förordning om statens bidrag till folkbildningen
            (2015: 218). Denna förordning ger emellertid inte något mandat
            till någon av regeringen underställd myndighet att övervaka hur
            regelverket efterlevs. (Jämför här med till exempel Skolinspektionens
            roll på utbildningsområdet.) Det borde därför vara angeläget för
            regeringen att vidta en utlovad genomlysning som även inkluderar
            den förordning som reglerar statsbidrag till studieförbund. Alternativet
            förefaller annars vara att Folkbildningsrådet ges ett fritt mandat
            att ensamma tolka regelverket.
          </p>
        </div>
        <div type="ipQuestion">
          <p xml:id="i-4zyJfEAZzdBkjy5k11XaKT">
            Mot bakgrund av ovanstående vill jag ställa följande frågor till
            utbildningsminister Anna Ekström:
            <list rend="unordered">
              <item>
                Avser regeringen att se över regelverket så att studieförbund
                som samverkar med odemokratiska islamistiska organisationer, till
                exempel Muslimska brödraskapet, ordnar möten med antisemitiska
                och homofoba hatpredikanter och sanktionerar hedersförtryck och
                kvinnoförtryck, inte ska vara berättigade till statsbidrag?
              </item>
              <item>
                Avser regeringen att se över villkoren för Folkbildningsrådets
                bidragsgivning så att deras bedömning vid föredelningen av ekonomiska
                anslag till exempelvis Ibn Rushd liknar de krav om demokratiska
                värderingar och jämställdhet, som till exempel gäller för de demokratibidrag
                som fördelas av MUCF eller SST?
              </item>
              <item>
                Avser regeringen att införa ytterligare kontrollfunktioner för
                att tillse att bidragen till studieförbunden används på ett sätt
                som står i överensstämmelse med det lagstadgade syftet om att
                stärka och utveckla demokratin?
              </item>
              <item>
                Avser regeringen att, så som omtalas i januariavtalet, genomföra
                en ”genomlysning av befintliga förordningar och myndighetsinstruktioner”
                som även omfattar regelverket för statsbidrag till studieförbund,
                för att säkerställa att offentliga medel inte betalas ut till
                föreningar som sanktionerar hedersrelaterad brottslighet?
              </item>
            </list>
          </p>
        </div>
      </div>
    </body>
  </text>
</TEI>
