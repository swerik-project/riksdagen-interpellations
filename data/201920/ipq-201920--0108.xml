<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0108">
  <teiHeader>
    <fileDesc>
      <titleStmt>
        <title>Interpellation 2019/20:108 av Elin Segerlind (V)</title>
        <author>Elin Segerlind (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:108 av Elin Segerlind (V) till Statsrådet Jennie Nilsson (S) om Utfasning av burar inom äggindustrin</title>
          <idno type="rdwebb">H710108</idno>
          <ref type="dokument_url_text">http://data.riksdagen.se/dokument/H710108/text</ref>
          <ref type="dokument_url_html">http://data.riksdagen.se/dokument/H710108</ref>
          <ref type="dokumentstatus_url_xml">http://data.riksdagen.se/dokumentstatus/H710108</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LKQKWG3JJUBFg12z1vrFwt</idno>
            <persName>Statsrådet Jennie Nilsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <persName>Elin Segerlind</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-FroTpYVbkx4z4NhvWCLmnH">
          <note>Interpellationen är återtagen</note>
        </correspAction>
        <correspAction type="sent" xml:id="i-8Zq7VCNKdkGoKyiGYZku35" corresp="i-KNRqa17M8avm4WSafSQiUy">
          <date when="2019-11-07"/>
        </correspAction>
        <correspAction type="received" xml:id="i-43QrjXRdwdLe2oT6ZTJzfH" corresp="i-LKQKWG3JJUBFg12z1vrFwt">
          <date when="2019-11-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2cKkDqHFFeJSSMNMcBy3tq">
            Interpellation 2019/20:108 Utfasning av burar inom äggindustrin
            av Elin Segerlind (V) till Statsrådet Jennie Nilsson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4PVvjuFPYUWgdvNWQwPHgC">
            Den 1 april i år fick Sverige en ny djurskyddslag (2018:1192).
            I lagen förtydligas att djur ska ha möjlighet att utföra sådana
            beteenden som de är starkt motiverade för och som är viktiga för
            deras välbefinnande. Djur ska också ha rätt att kunna röra sig
            obehindrat. Lagen har beskrivits av regeringen som en helt ny,
            uppdaterad och moderniserad djurskyddslag.
          </p>
          <p xml:id="i-2rwKAZj6tk6X5jb346xYn2">
            Avsikten med att uppdatera djurskyddslagen var att stärka respekten
            för djur och säkerställa en god djurvälfärd. Ändå har effekterna
            av den nya djurskyddslagen inte blivit särskilt stora. Rätten
            till naturligt beteende lyser med sin frånvaro inom flera områden,
            inte minst när det gäller de 800 000 hönor som fortfarande i dag
            hålls i burar inom den svenska äggindustrin. I dessa burar kan
            hönorna inte sträcka ut sina vingar eller lägga sig ned utan att
            stöta i varandra eller i burens väggar. Dessa trånga burar kan
            därför inte anses vara förenliga med ambitionen att djur ska kunna
            utföra beteenden som de är starkt motiverade för.
          </p>
          <p xml:id="i-4RjFvhKb9MFEnaZNgGwXLb">
            Frågan om burarna inom äggindustrin har diskuterats inom politiken
            i över 30 år. År 1988 blev Astrid Lindgren lovad ett burförbud
            av dåvarande statsminister Ingvar Carlsson, ett löfte som tyvärr
            togs tillbaka. Då ansågs det inte finnas fullgoda alternativ till
            burarna inom den storskaliga äggindustrin. Mycket har dock hänt
            under de senaste 30 åren, och i dag är frigående system det vanligaste
            bland svenska äggproducenter. Detta mycket tack vare konsumenternas
            aktiva efterfrågan på ägg från frigående hönor och företagens
            aktiva arbete med att erbjuda alternativ.
          </p>
          <p xml:id="i-PgSsiaqX9ceMifwFWtFSuK">
            Fortfarande hålls dock omkring 10 procent av hönorna inom äggindustrin,
            motsvarande 800 000 hönor, i burar där de aldrig får möjlighet
            att prova sina vingar. Äggen från de hönor som hålls i burar hittas
            framför allt i blandprodukter och färdigmat som säljs i de stora
            matvarubutikerna. När det gäller dessa produkter har konsumenterna
            ingen möjlighet att veta om äggen i produkten kommer från frigående
            hönor ens när varan kommer från Sverige. Därför behövs ett politiskt
            beslut som säkerställer att samtliga hönor inom den svenska äggindustrin
            har de rättigheter som djurskyddslagen stipulerar. Det behövs
            ett beslut om att fasa ut burarna från den svenska äggproduktionen.
            Frågan kan inte enbart ligga på konsumenternas axlar.
          </p>
          <p xml:id="i-KHJ338YtJw7fFiDHVPW8Bi">
            Enligt en färsk Novus-undersökning (2019) vill nära nio av tio
            svenskar att burarna inom den svenska äggindustrin fasas ut och
            förbjuds. Flertalet länder har redan fattat beslut om att fasa
            ut och förbjuda burarna från den inhemska äggindustrin, däribland
            Tyskland, Österrike, Luxemburg och Schweiz liksom flera delstater
            i USA. I Sverige vill vi gärna slå oss för bröstet som det främsta
            landet när det kommer till starkt djurskydd, men på flera områden
            har vi halkat efter.
          </p>
          <p xml:id="i-M9X6Cv72PpeJSoyA4jAxud">
            I den nya djurskyddslagen framgår att regeringen eller den myndighet
            som regeringen bestämmer får meddela föreskrifter om förbud mot
            viss djurhållning för att tillgodose kravet om att djur ska kunna
            utföra beteenden som är viktiga för deras välbefinnande. I frågan
            om hönorna råder det inga som helst tvivel om att möjligheten
            att sträcka på vingarna och att lägga sig ned är grundläggande
            för hönornas välbefinnande. Ändå har regeringen ännu inte agerat
            i frågan som rör dessa 800 000 hönor eller svarat upp mot svenska
            folkets vilja till förändring och förbättring för hönorna.
          </p>
          <p xml:id="i-WjS1PgrVu8wmgAeYm66Xvv">
            Mot denna bakgrund vill jag fråga statsrådet Jennie Nilsson:
          </p>
          <p xml:id="i-iASUiYt3urkDtV6kAiMtA">
            Avser statsrådet att agera för att fasa ut burarna från den svenska
            äggindustrin och se till att burarna inte återintroduceras?
          </p>
        </div>
      </div>
    </body>
  </text>
</TEI>
