<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0251">
  <teiHeader>
    <fileDesc>
      <titleStmt>
        <title>Interpellation 2019/20:251 av Thomas Morell (SD)</title>
        <author>Thomas Morell (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:251 av Thomas Morell (SD) till Näringsminister Ibrahim Baylan (S) om Nyttjande av oseriös transportverksamhet</title>
          <idno type="rdwebb">H710251</idno>
          <ref type="dokument_url_text">http://data.riksdagen.se/dokument/H710251/text</ref>
          <ref type="dokument_url_html">http://data.riksdagen.se/dokument/H710251</ref>
          <ref type="dokumentstatus_url_xml">http://data.riksdagen.se/dokumentstatus/H710251</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G9Ze2ayHon2kkwVgXWott8</idno>
            <persName>Thomas Morell</persName>
            <state ref="unknown" type="partyAffiliation">
              <desc>SD</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Näringsminister Ibrahim Baylan</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A6T9WoUzRwW8LUK52znHwX</idno>
            <persName>Näringsminister Ibrahim Baylan</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-RyM11TL4KQ22U5F1pwrrZ9">
          <note>Interpellationen är besvarad</note>
        </correspAction>
        <correspAction type="sent" xml:id="i-QTreKnPaHjk4PpGyKbXVqu" corresp="i-G9Ze2ayHon2kkwVgXWott8">
          <date when="2020-01-14"/>
        </correspAction>
        <correspAction type="received" xml:id="i-W1qMLyDMFH31ezZKNDiz7h" corresp="i-A6T9WoUzRwW8LUK52znHwX">
          <date when="2020-01-16"/>
        </correspAction>
        <correspAction type="answered" xml:id="i-9jf1mBVD8B5RfCQjDyLdZ6">
          <date when="2020-02-06"/>
        </correspAction>
        <correspAction type="answered" xml:id="i-XSijQARHPDZAZWMwnmRsPv" corresp="i-A6T9WoUzRwW8LUK52znHwX">
          <date when="2020-02-06"/>
        </correspAction>
        <correspContext corresp="i-XSijQARHPDZAZWMwnmRsPv">
          <ref type="record" target="prot-201920--070">Protokoll 2019/20:70 Torsdagen den 6 februari</ref>
          <ref type="recordSection" target="unsetDivId">Svar på interpellation 2019/20:251 om nyttjande av oseriös transportverksamhet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7g2Pjo2yFuyQ6fPwdTL2a8">
            Interpellation 2019/20:251 Nyttjande av oseriös transportverksamhet
            av Thomas Morell (SD) till Näringsminister Ibrahim Baylan (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WeCn5akaePx3w2sTL7QgZ8">
            Den 18 december 2019 publiceras en artikel i tidningen Proffs,
            och den handlar om medvetet fusk med kör- och vilotider. Tre fordon
            från samma åkeri hade under loppet av tre dagar kontrollerats
            av polisen. I samtliga fall upptäcktes att förarna kör med fler
            förarkort än sitt eget, alltså ett medvetet fusk för att kringgå
            reglerna om kör- och vilotider.
          </p>
          <p xml:id="i-8aCwbbwXLyv6sUjYifnVHd">
            Körtider på uppemot 49 timmar utan godkänd dygnsvila upptäcktes
            av polisen, och dygnsvilorna kunde vara så korta som endast 3
            timmar och 23 minuter. En av förarna uppger i förhöret med polisen
            att han är anställd via ett rumänskt bemanningsföretag. Han berättar
            också att han har haft det andra förarkortet i cirka en och en
            halv månad och att han har använt det alltsedan dess för att kunna
            köra mer än tillåtet.
          </p>
          <p xml:id="i-5AxBoKPr9V2vx89tmfjsbw">
            Det aktuella åkeriet bedriver således en verksamhet som i större
            eller mindre omfattning bygger på att fuska och manipulera med
            kör- och vilotider. Med tanke på att fusket uppdagades i tre fordon
            vid tre olika kontroller torde fusket vara omfattande i bolagets
            verksamhet. Ett sådant beteende sätter inte enbart den sunda konkurrensen
            ur spel, det utsätter också andra trafikanter för direkt livsfara
            när uttröttade förare framför åkeriets fordon.
          </p>
          <p xml:id="i-WsaBvWCoM44oqfvNvgEkpM">
            Flera uppdragsgivare till det aktuella åkeriet avbröt samarbetet
            omedelbart när de fick kännedom om missförhållandena, vilket är
            ett sunt sätt att agera när så uppenbara brott i verksamheten
            uppdagas. En kund till åkeriet har dock inte tagit ställning ännu,
            och det är det statliga Postnord! I en artikel från den 3 januari
            i år kan vi läsa följande uttalande från Postnord.
          </p>
          <p xml:id="i-TeNNbS1c5mnHHuWu5DpXVe">
            Postnord berättar också att åkeriet inte ska använda sig av andra
            bolag i sin koncern eller underleverantörer/bemanningsföretag
            för deras transporter. ”De aktuella chaufförerna som i detta fall
            brutit mot reglerna kommer inte att köra för Postnord”, säger
            de. Postnord begärde in och har nu fått en skriftlig redogörelse
            och plan från åkeriet som ska följas upp.
          </p>
          <p xml:id="i-28BYGbuT9BUm4sU3uwhFQV">
            I en artikel från den 13 januari kan vi läsa att det som enligt
            Postnord inte skulle kunna ske likväl har skett. Kort efter Postnords
            svar till tidningen Proffs stoppade polisen två ekipage med Postnords
            enheter med just den ”omöjliga” kombinationen. Man kan konstatera
            att Postnords upphandling av transporter inte fungerar tillfredsställande,
            när det med stor sannolikhet utförs transporter för statens räkning
            som inte följer lagstiftningen.
          </p>
          <p xml:id="i-F5tNJwPk4XsKaMDK5iZapR">
            Det är minst sagt anmärkningsvärt att ett bolag som till stor
            del ägs av staten nyttjar ett transportföretag som så utstuderat
            bryter mot gällande lagar och regler.
          </p>
          <p xml:id="i-JVAqHcwX8awwDtNxuFcm4d">
            För mig, som har mångårig erfarenhet från både åkerinäringen
            och polisens kontrollverksamhet, är dessa uppgifter graverande
            och ytterst allvarliga. Hur kan ett statligt bolag så kraftigt
            åsidosätta regelverken gällande kör- och vilotider? I förordning
            2004:865 9 kap. 7 a § är ansvaret tydligt. Sanktionsavgift ska
            påföras den näringsidkare som bryter mot artikel 10.4 i förordning
            (EG) nr 561/2006, i lydelsen enligt förordning (EU) nr 165/2014.
          </p>
          <p xml:id="i-2BH74sRsAy3f285oDe6dzv">
            Varken Postnord eller något annat bolag kan därför friskriva
            sig från ansvar.
          </p>
          <p xml:id="i-VZSWVTc1KJ3AMG5VbnYFXZ">
            Att försöka undgå ansvar genom att skylla ifrån sig duger inte.
            Det är hyggligt lätt att med vanlig matematik inse att det har
            fuskats om en transport är framme tidigare än vad som är möjligt
            med hänsyn till sträcka och tillgänglig körtid.
          </p>
          <p xml:id="i-gUyLZNmmvspK7fSF552nv">
            Med anledning av detta vill jag fråga näringsminister Ibrahim
            Baylan:
          </p>
          <p xml:id="i-MZRqJqdMEHKUH8SaCSYypi">
            Vilka åtgärder avser ministern att vidta för att säkerställa
            att statliga bolag upphandlar transporter som följer gällande
            regelverk samt gentemot Postnords uppenbara brister i uppföljningsarbetet?
          </p>
        </div>
      </div>
    </body>
  </text>
</TEI>
