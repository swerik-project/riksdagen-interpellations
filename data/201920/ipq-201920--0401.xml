<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0401">
  <teiHeader>
    <fileDesc>
      <titleStmt>
        <title>Interpellation 2019/20:401 av Pia Steensland (KD)</title>
        <author>Pia Steensland (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:401 av Pia Steensland (KD) till Socialminister Lena Hallengren (S) om Den striktare bedömningen av grundläggande behov</title>
          <idno type="rdwebb">H710401</idno>
          <ref type="dokument_url_text">http://data.riksdagen.se/dokument/H710401/text</ref>
          <ref type="dokument_url_html">http://data.riksdagen.se/dokument/H710401</ref>
          <ref type="dokumentstatus_url_xml">http://data.riksdagen.se/dokumentstatus/H710401</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <persName>Pia Steensland</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-LpCDwmPCq4kZEEoN1YS6Kn">
          <note>Interpellationen är besvarad</note>
        </correspAction>
        <correspAction type="sent" xml:id="i-RepnNmEWgbjAhSLwFxBzkQ" corresp="i-Fnk9Zpnk5sS5WYPNBLTPx3">
          <date when="2020-05-14"/>
        </correspAction>
        <correspAction type="received" xml:id="i-UtzG23cGgP9UhgVqY1jWLx" corresp="i-HxcQkHC9fDSzkJWgvdhDEF">
          <date when="2020-05-19"/>
        </correspAction>
        <correspAction type="answered" xml:id="i-38jppgTNQNTPPkwTuN5rct">
          <date when="2020-06-02"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GNT4cuWM8oPRTH8Lu4Gecn">
            Interpellation 2019/20:401 Den striktare bedömningen av grundläggande
            behov av Pia Steensland (KD) till Socialminister Lena Hallengren
            (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VtRuYGi9ct1q23wrmtzZgS">
            Nyligen uppdaterades Försäkringskassans vägledning kring assistansersättningen
            angående bedömning av vad som ska omfattas av det grundläggande
            behovet personlig hygien. Detta med anledning av en dom i Högsta
            förvaltningsdomstolen (HFD 2019 ref. 56, domsnytt 2019:031). Myndighetens
            vägledning slår fast att det endast är hjälp som syftar till att
            hålla kroppen ren från smuts och andra ohälsosamma ämnen som kan
            godtas som det grundläggande behovet personlig hygien. Och då
            bara de delar av dessa behov som är av mycket privat eller integritetskänslig
            karaktär.
          </p>
          <p xml:id="i-5RBpYacWScEBv5smhXthSZ">
            I praktiken innebär den nya striktare bedömningen att personer
            med funktionsnedsättning inte får assistansersättning utifrån
            begreppet grundläggande behov för det som de flesta av oss skulle
            räkna till våra rutiner för personlig hygien. Det handlar exempelvis
            om att använda deodorant, raka benen eller armhålorna, smörja
            in kroppen med hudkräm efter duschen, fila naglarna, trimma skägget,
            sminka sig och att använda balsam samt reda ut och torka håret.
          </p>
          <p xml:id="i-VDy64Tx7JZ2FDhzQQVfxUi">
            Sedan regeringens regleringsbrev till Försäkringskassan 2016,
            med direktivet att bryta utveckling av antalet timmar inom assistansersättningen,
            har nedskärningarna inom assistansen accelererat. Gamla domar
            från HDF började tolkats mycket mer restriktivt av myndigheten
            än tidigare. I dag har ungefär 2 000 färre personer med omfattande
            funktionsnedsättning assistansersättning jämfört med i januari
            2016. Ytterligare fler personer har fått nedskärningar i antalet
            assistanstimmar vilket medför stora begränsningar i deras liv.
          </p>
          <p xml:id="i-MLdx2mEiSvyVbxqBTqAg6L">
            I och med den aktuella revideringen av myndighetens vägledning
            skärps rättspraxis ytterligare. I förlängningen riskerar den striktare
            myndighetsbedömningen att allt färre personer når upp till 20
            timmars grundläggande behov per vecka vilket är brytpunkten för
            att kvalificeras för statlig assistansersättning.
          </p>
          <p xml:id="i-5PHJhnotSyN4sMaic3m9dn">
            Vi kristdemokrater anser att rådande rättspraxis uppenbart strider
            mot intentionen med LSS och mot FN:s konvention om rättigheter
            för personer med funktionsnedsättning som Sverige har förbundit
            sig att följa. Vi anser därför att det krävs omfattande åtgärder
            för att skapa en mer värdig och medmänsklig funktionshinderspolitik.
          </p>
          <p xml:id="i-A5TR3kD3rbhfqubpkpKnAb">
            Januariöverenskommelsen mellan S, MP, C och L berör visserligen
            assistansen, men åtgärderna är i vår mening inte tillräckliga
            för att återupprätta intentionen med LSS. Särskilt eftersom Försäkringskassans
            nya vägledning angående det grundläggande behovet personlig hygien
            medför ytterligare skärpning av de senaste årens redan strama
            rättspraxis. När rätten urholkas gentemot lagens ursprungliga
            intentioner på grund av förändrad rättspraxis krävs det politiska
            åtgärder för att säkerställa att den som har behov av assistansersättning
            ska få det.
          </p>
        </div>
        <div type="ipQuestion">
          <p xml:id="i-H6Nxy8R64iNzZwfbhAPA5t">
            Baserat på ovanstående vill jag fråga socialminister Lena Hallengren
            följande:
            <list rend="unordered">
              <item>
                Anser ministern att intentionen i LSS – att personer med omfattande
                funktionsnedsättning ska ges möjlighet att leva som andra – är
                uppfylld när det grundläggande behovet personlig hygien begränsas
                till att endast omfatta hjälp som syftar till att hålla kroppen
                ren från smuts och andra ohälsosamma ämnen?
              </item>
              <item>
                Vilka åtgärder, utöver de angivna i januariöverenskommelsen,
                är socialministern och regeringen beredd att vidta för att personer
                med omfattande funktionsnedsättning ska kunna leva ett liv som
                andra i enlighet med intentionen i LSS?
              </item>
            </list>
          </p>
        </div>
      </div>
    </body>
  </text>
</TEI>
