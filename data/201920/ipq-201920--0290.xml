<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0290">
  <teiHeader>
    <fileDesc>
      <titleStmt>
        <title>Interpellation 2019/20:290 av Lars Beckman (M)</title>
        <author>Lars Beckman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:290 av Lars Beckman (M) till Statsrådet Lena Micko (S) om Utlovade tjänster i Kiruna</title>
          <idno type="rdwebb">H710290</idno>
          <ref type="dokument_url_text">http://data.riksdagen.se/dokument/H710290/text</ref>
          <ref type="dokument_url_html">http://data.riksdagen.se/dokument/H710290</ref>
          <ref type="dokumentstatus_url_xml">http://data.riksdagen.se/dokumentstatus/H710290</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8LDEcfmJoNdnZMCPvSjiNu</idno>
            <persName>Lars Beckman</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-H5adqkd1GxXFzroXZN7LCf</idno>
            <persName>Statsrådet Lena Micko</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-HTFE4EB2MRMTrojavd7BZq">
          <note>Interpellationen är återtagen</note>
        </correspAction>
        <correspAction type="sent" xml:id="i-2HjRZASq7tWpztPbPvUpzn" corresp="i-8LDEcfmJoNdnZMCPvSjiNu">
          <date when="2020-01-30"/>
        </correspAction>
        <correspAction type="received" xml:id="i-JeTNDDCeJEHGD8VtTu67i1" corresp="i-H5adqkd1GxXFzroXZN7LCf">
          <date when="2020-01-31"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8Zue9Wtv4YHcz3njyniYgm">
            Interpellation 2019/20:290 Utlovade tjänster i Kiruna av Lars
            Beckman (M) till Statsrådet Lena Micko (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-21oW5n8XTDLZnhNZwNqktA">
            På nyårsnatten lades Radiotjänst i Kiruna slutgiltigt ned, men
            fortfarande saknas omkring 50 av de 120 utlovade statliga ersättningsjobben.
            Radiotjänst har samlat in radio- och tv-avgiften fram till för
            ett år sedan.
          </p>
          <p xml:id="i-PXekTbqAi7JDWefUJxZdyw">
            I Kiruna har 120 heltidsanställda och lika många deltidsanställda
            arbetat med att administrera den gamla tv-avgiften. I fjol lovade
            dåvarande civilministern Ardalan Shekarabi att i vart fall heltidstjänsterna
            skulle ersättas med lika många nya statliga jobb. Det handlade
            om 50 tjänster på Lantmäteriet, 50 på Statens servicecenter och
            20 på Skattemyndigheten. Lantmäteriet och Skattemyndigheten har
            uppfyllt eller är på väg att uppfylla sina åtaganden. Men när
            det gäller Statens servicecenter har den utlovade nyetableringen
            i Kiruna ännu inte blivit av.
          </p>
          <p xml:id="i-VMqGaDtEjMkEgjBVskY7qy">
            I M-KD-budgeten för 2019 fanns medel avsatta för att 120 tjänster
            skulle tillsättas, vilket var bakgrunden till att statsrådet kunde
            utlova tjänsterna. Många ställer sig nu frågan varför tjänsterna
            inte är tillsatta enligt utställda löften från regeringen, då
            riksdagen har anslagit medlen.
          </p>
          <p xml:id="i-MfjWU5Cyk4iUzmfcwmDPEv">
            I ett skriftligt svar på frågan om jobben som försvann i Kiruna
            så svarar statsrådet:
          </p>
          <p xml:id="i-VSZvSjQqefmHX828EMBHz7">
            ”Regeringen har vidtagit flera åtgärder för att bidra till att
            ersätta de arbetstillfällen som försvann i samband med avvecklingen
            av Radiotjänst i Kiruna AB. En del av detta har varit kopplat
            till regeringens ambition att Statens servicecenter ska öppna
            ett nytt kontor på orten med cirka 50 arbetstillfällen. Denna
            etablering är en del i ett större åtgärdspaket som även innehåller
            pågående etableringar om cirka 70 nya arbetstillfällen hos Lantmäteriet
            och Skatteverket i Kiruna.
          </p>
          <p xml:id="i-4ZaUwcoRfpre8kFssE2iA2">
            I juni 2018 gav regeringen Statens servicecenter i uppdrag att
            förbereda lokalisering av delar av sin verksamhet till Kiruna
            (Fi2018/02413/SFÖ). Med anledning av uppdraget lämnade Statens
            servicecenter i november 2018 och februari 2019 två rapporter
            till regeringen (Fi2018/03678/SFÖ). Myndigheten bedömde att en
            sådan etablering kräver större ärendevolymer, dvs att fler myndigheter
            använder Statens servicecenters tjänster. Annars behöver statliga
            myndigheter som använder Statens servicecenters tjänster idag
            betala mer för dessa tjänster i framtiden. Mot bakgrund av bland
            annat detta har etableringen ännu inte genomförts. Finansdepartementet
            har utarbetat och remitterat en promemoria med förslag till bestämmelse
            med innebörden att de myndigheter som regeringen bestämmer ska
            ansluta sig till Statens servicecenters tjänster för elektronisk
            beställnings- och fakturahantering (Fi2019/02671/SFÖ). Om förslaget
            genomförs bedöms det medföra att Statens servicecenter får ett
            rekryteringsbehov av ca 50 årsarbetskrafter som enligt promemorian
            bör lokaliseras till Kiruna för att bidra till att ersätta de
            arbetstillfällen som försvann i samband med avvecklingen av Radiotjänst
            i Kiruna AB. Remissvaren har inkommit och förslaget bereds nu
            i Regeringskansliet. Min ambition är att i närtid återkomma med
            närmare besked i ärendet.”
          </p>
          <p xml:id="i-LzGMa73TMcp7Ana2MsQTfY">
            Med anledning av detta vill jag fråga statsrådet Lena Micko:
          </p>
          <p xml:id="i-GZuLM3TSR9hnyWCwhr5y1W">
            1. När upptäckte statsrådet att 50 medarbetare på Radiotjänst
            inte skulle kunna få del av de budgeterade arbetstillfällen som
            M-KD-budgeten hade avsatt 2019, och vilka åtgärder vidtog man
            då?
          </p>
          <p xml:id="i-pyt2tCcKJzzDwsHGbvqTs">
            2. Statens servicecenter gav två delrapporter varav den senaste
            i februari 2019, det vill säga för cirka ett år sedan. Varför
            har statsrådet och regeringen agerat så saktfärdigt i frågan?
          </p>
          <p xml:id="i-LpJ1ZcFyeCqJwiMYjdM1dg">
            3. Statsrådet skriver att besked ska komma i närtid hur man ska
            kunna öka de statliga jobben i Kiruna. Vad avser statsrådet med
            ”närtid” i månader eller dagar?
          </p>
          <p xml:id="i-XPrztBE8SxtUjgRh8eUC3d">
            4. När beräknar statsrådet att de 50 jobben ska vara tillsatta
            i Kiruna enligt M-KD-budgeten?
          </p>
        </div>
      </div>
    </body>
  </text>
</TEI>
