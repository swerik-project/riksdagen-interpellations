<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0379">
  <teiHeader>
    <fileDesc>
      <titleStmt>
        <title>Interpellation 2019/20:379 av Per Åsling (C)</title>
        <author>Per Åsling (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:379 av Per Åsling (C) till Finansminister Magdalena Andersson (S) om Hanteringen av skatteärenden</title>
          <idno type="rdwebb">H710379</idno>
          <ref type="dokument_url_text">http://data.riksdagen.se/dokument/H710379/text</ref>
          <ref type="dokument_url_html">http://data.riksdagen.se/dokument/H710379</ref>
          <ref type="dokumentstatus_url_xml">http://data.riksdagen.se/dokumentstatus/H710379</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <persName>Per Åsling</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-74hLepsvAgUMEvVVtBCGuc</idno>
            <persName>Finansminister Magdalena Andersson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-32pxiD5nAmTpqGesYM2xxJ">
          <note>Interpellationen är återtagen</note>
        </correspAction>
        <correspAction type="sent" xml:id="i-LNpQXK1n3r54cW9BoVbjrP" corresp="i-Vo3YjbvPDcwbepLXUMMiDZ">
          <date when="2020-03-06"/>
        </correspAction>
        <correspAction type="received" xml:id="i-GMtEpxnKAdmYYujz1cE2ME" corresp="i-74hLepsvAgUMEvVVtBCGuc">
          <date when="2020-03-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EPtBWEzRSe4wKDSATEXn1J">
            Interpellation 2019/20:379 Hanteringen av skatteärenden av Per
            Åsling (C) till Finansminister Magdalena Andersson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8nRbutQGSBHXtLKFnY25GF">
            Ett skattesystem ska vara transparent och enkelt att förstå.
            Det ska vara lätt att göra rätt. Vi vet dock att det inte alltid
            är så lätt. Som företagare har man mängder av regelverk och lagar
            att hålla reda på och rätta sig efter. En del är branschspecifika
            medan andra är utformade utifrån bolagsform.
          </p>
          <p xml:id="i-MvjbEx5gL1q8a1RuLVcLD6">
            Tyvärr ser vi allt oftare ställningstaganden från Skatteverket
            som kan ifrågasättas på rättsliga grunder. En viktig roll för
            Skatteverket är att som tillämpande myndighet se till så att rättsläget
            på skatteområdet blir klarlagt. Detta bör dock alltid göras ur
            ett rättsvetenskapligt perspektiv med balanserade tolkningar och
            inte enbart ur ett fiskalt perspektiv.
          </p>
          <p xml:id="i-LBNeae4TkoWoSjxr6WmRCi">
            Skatteverkets huvuduppdrag är att se till att de skatter och
            avgifter som riksdagen beslutar om betalas, varken mer eller mindre.
            Man har inte ett uppdrag att på eget bevåg öka intäkterna genom
            alltför fiskala tolkningar. Tyvärr har vi på senare tid och i
            stegrad takt sett sådana tolkningar. Den enskilde företagaren
            ska kunna fokusera på att driva sitt företag, och lagstiftaren
            har ett ansvar att inte försvåra företagandet. En viktig del av
            detta är att inte plötsligt, med kort tid eller till och med retroaktivt
            ändra på förutsättningarna. Återigen: Det ska vara lätt att göra
            rätt.
          </p>
          <p xml:id="i-4ksdjM37yw6J5jSgFCmHuw">
            Fyra exempel i närtid visar att de grundläggande premisser som
            beskrivs ovan har satts ur spel.
          </p>
          <p xml:id="i-WdtHmXKpR74HLPkpJBwPm6">
            För det första: Skatteverket har granskat de så kallade jultidningsföretagen
            och kommit fram till att dessa företag ska betala arbetsgivaravgifter
            för alla barn som säljer för mer än 1 000 kronor. De anses således
            att barnen är anställda och att kontrolluppgifter ska utfärdas
            för varje anställt barn.
          </p>
          <p xml:id="i-FN9RuSs9c7RoXg55vhXDEX">
            Fakta är att genom utsändande av en informationsfolder ges kanske
            100 000 barn i åldern 10–15 år årligen möjlighet att sälja jultidningar
            och böcker. Barnen erhåller bland annat en beställningslista med
            dessa jultidningar och böcker. För varje publikation anges riktpris
            inklusive moms, vilket är det bruttopris som barnet ska betala
            för beställda publikationer. Utifrån dessa priser och beställningar
            räknas en rabatt ut baserad på beställningens storlek. Barnen
            kan även erhålla vissa premier i form av varor.
          </p>
          <p xml:id="i-6JSqetxKZVswBPnZCvFmQ3">
            Barnet förfogar helt över de beställda och betalade publikationerna.
            I normalfallet säljer barnet tidningarna och böckerna, men prissättningen
            är helt fri. Det förekommer också att barnet till exempel behåller
            dem för eget bruk eller ger bort dem.
          </p>
          <p xml:id="i-VvaNRyw5x6aL9bJoCZsdH4">
            Skatteverket bortser nu från en dom i HFD (RÅ 1992 ref. 62) vari
            vår högsta skattedomstol konstaterade att något anställnings-
            eller uppdragsförhållande mellan barnen och jultidningsföretaget
            inte föreligger.
          </p>
          <p xml:id="i-HrsgPhmsQfE2NocSLTSw1E">
            Vad finns det för skäl för Skatteverket att för dessa sannolikt
            mycket begränsade verksamheter som bedrivs av barn driva frågan?
            Det torde inte vara särskilt mycket pengar som det är fråga om.
          </p>
          <p xml:id="i-3FCkrJpbzeB4iHGbiUngA6">
            Vidare är det tveksamt om det är fråga om en skattepliktig hobbyverksamhet
            (som kan ge skyldighet att betala egenavgifter). Det är en oerhört
            fiskal inställning att hävda att det över huvud taget är fråga
            om en inkomstgivande verksamhet. Detta bör väl vara en sådan fritidssysselsättning
            som inte medför skyldighet att betala skatter och avgifter.
          </p>
          <p xml:id="i-HYeJNGphFHmbaFb5hykUm4">
            För det andra: I ett annat fall prövades beskattningen av en
            så kallad bygdegårdsförening. Här yrkade Skatteverket på att uttagsbeskattning
            skulle ske med 235 376 kronor då föreningen ansågs kunna disponera
            lokaler (som används för skolverksamhet) under nätter och helger.
            Beskattningen skulle således baseras på dispositionsrätt, inte
            faktiskt utnyttjande. I målet ansågs det fåtal tillfällen då detta
            skett vara ringa, så uttagsbeskattningen undanröjdes (se förvaltningsrätten
            i Växjös dom den 26 mars 2019i mål nr 4724-16).
          </p>
          <p xml:id="i-HLRZjGnBBuRSChDyF61dHm">
            Skatteverket nöjer sig inte med detta utan har överklagat till
            kammarrätten, dock med yrkande om uttagsbeskattning med ett något
            lägre, men ändå högt belopp.
          </p>
          <p xml:id="i-Djt6Pd3CX8VH7kWZaDaBGE">
            Av uttalanden i förarbeten och doktrin framgår att syftet bakom
            reglerna om uttagsbeskattning är att beskattning bara ska ske
            för faktiska uttag. Effekten av uttagsbeskattning är att den faktiskt
            uttagna tillgången eller den utnyttjade tjänsten beskattas som
            om den avyttrats till marknadspris. En uttagsbeskattning baserad
            på dispositionsrätt går således vida över syftet med uttagsbeskattning.
            Detsamma gäller en värdering utifrån dispositionsrätt.
          </p>
          <p xml:id="i-H9jSPYXzFVV5daDCtbKHbV">
            För det tredje: På senare tid har särskilt uppmärksammats beskattning
            av fyrhjulingar. En fyrhjuling som anskaffats för 109 000 kronor
            vill Skatteverket påföra ett årligt förmånsvärde om 87 360 kronor
            baserat på sommaruthyrning på Möja i Stockholms skärgård. Och
            en som anskaffats för 81 000 kronor skulle påföras ett förmånsvärde
            om 180 600 kronor.
          </p>
          <p xml:id="i-H81JspDrT4kksEbfXD2wFr">
            Detta är helt orimliga nivåer, som sedan sätts ned av domstolarna.
            Men alla småföretagare har inte kraft eller råd att driva frågan.
            Detta ger en stor osäkerhet.
          </p>
          <p xml:id="i-M9rXz5o2DZFbN6XuneMWyy">
            För det fjärde: Energibeskattning vid tillverkning av snö. Sedan
            1996 har det, efter åratal av osäkerhet kring beskattningen, genom
            en bedömning från Skatteverket varit möjligt för snötillverkare
            med snökanon att berättigas tillämpning av den lägre industriskattesatsen
            för energiskatt på el. Detta beslut har sedan varit en grundläggande
            ekonomisk förutsättning för de numera drygt 210 snöanläggningar
            runt om i landet, från små ideella föreningar och kommunägda till
            företag, som bedrivit sin verksamhet.
          </p>
          <p xml:id="i-H9c4LvxuAuMhFKJMF2RcyN">
            I början av 2019 fick associationerna besked om att den tidigare
            bedömningen inte längre gällde. Det är nu full skatt utan möjlighet
            till tillämpning av lägre industriskattesats som gäller. Detta
            besked kom innan många anläggningar hunnit skicka in sina ansökningar
            för föregående år och dessutom i nära anslutning till det nya
            budgetåret. Detta är, oaktat rättslig grund, en hantering som
            inte är rimlig. Företagen, föreningarna och kommunerna som driver
            anläggningar måste ha rätt förutsättningar att kunna bedriva sin
            verksamhet.
          </p>
          <p xml:id="i-4FFABDPc85tUHEc85Q32fJ">
            Med anledning av ovanstående vill jag fråga finansminister Magdalena
            Andersson:
          </p>
          <p xml:id="i-SHffobNCgxeh7gs1Yqph9W">
            Avser ministern att initiera en översyn av lagstiftningen med
            anledning av de aktuella exemplen?
          </p>
        </div>
      </div>
    </body>
  </text>
</TEI>
