<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0262">
  <teiHeader>
    <fileDesc>
      <titleStmt>
        <title>Interpellation 2019/20:262 av Ludvig Aspling (SD)</title>
        <author>Ludvig Aspling (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:262 av Ludvig Aspling (SD) till Justitie- och migrationsminister Morgan Johansson (S) om Karens vid ansökan om medborgarskap</title>
          <idno type="rdwebb">H710262</idno>
          <ref type="dokument_url_text">http://data.riksdagen.se/dokument/H710262/text</ref>
          <ref type="dokument_url_html">http://data.riksdagen.se/dokument/H710262</ref>
          <ref type="dokumentstatus_url_xml">http://data.riksdagen.se/dokumentstatus/H710262</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <persName>Ludvig Aspling</persName>
            <state ref="unknown" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-NsHnoAN4dmeiXznMka4dmJ">
          <note>Interpellationen är besvarad</note>
        </correspAction>
        <correspAction type="sent" xml:id="i-Rudos5jXzhxJepMKyBTQbx" corresp="i-4wsP6LwQoWWj732ozhmgSc">
          <date when="2020-01-16"/>
        </correspAction>
        <correspAction type="received" xml:id="i-UAFnmfSjdTSG6SfxVmMPhf" corresp="i-UPW2cbGnTUbMZaKTrot5Bh">
          <date when="2020-01-21"/>
        </correspAction>
        <correspAction type="answered" xml:id="i-Suw88Es9WYP7pVu1v6p28k">
          <date when="2020-02-14"/>
        </correspAction>
        <correspAction type="answered" xml:id="i-12BfupTZkv67N4rufuCUjj" corresp="i-UPW2cbGnTUbMZaKTrot5Bh">
          <date when="2020-02-14"/>
        </correspAction>
        <correspContext corresp="i-12BfupTZkv67N4rufuCUjj">
          <ref type="record" target="prot-201920--075">Protokoll 2019/20:75 Fredagen den 14 februari</ref>
          <ref type="recordSection" target="unsetDivId">Svar på interpellation 2019/20:262 om karens vid ansökan om medborgarskap</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TbfyLWqSYGtxHzqViG1L5D">
            Interpellation 2019/20:262 Karens vid ansökan om medborgarskap
            av Ludvig Aspling (SD) till Justitie- och migrationsminister Morgan
            Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-34ogMdW8BXhrf54SQpwFST">
            Migrationsverket har en central roll för att värna Sveriges nationella
            säkerhet. Generaldirektör Mikael Ribbenvik intervjuades i Aktuellt
            den 29 november angående det faktum att Iraks tidigare försvarsminister
            al-Shammari fått svenskt medborgarskap med falsk identitet och
            dessutom lever på sjukpenning här.
          </p>
          <p xml:id="i-2fCZXJ9pJ9BWV2zvUDyXQv">
            Intervjun handlade delvis om ett regeringsbeslut från 2004 som
            stadgar en karenstid om 25 år för medborgarskap i de fall den
            sökande varit verksam i eller haft ett bestämmande inflytande
            över en organisation vars verksamhet innefattat systematiska,
            omfattande och grova övergrepp.
          </p>
          <p xml:id="i-A9Bmxd7YYKbhJSWn1qmjRb">
            Ribbenvik hävdade att regeln inte tillämpas automatiskt bara
            för att en person varit general i exempelvis Saddam Husseins armé,
            utan att det i stället krävs ett individuellt ansvar för en viss
            gärning och att karenstiden främst rör personer som deltagit i
            organisationer inom säkerhets- eller underrättelsetjänst.
          </p>
          <p xml:id="i-FCnfZGna2XKdpqTVPJqjno">
            Migrationsöverdomstolen har tolkat regeln i två fall från 2007.
            Det ena handlar om en person som samlat in pengar och delat ut
            tidningar för samt varit politiskt aktiv i en terrorklassad organisation,
            det andra om en tidigare general i den afghanska säkerhetstjänsten.
            I båda fallen beslutade domstolen att 25 års karens skulle gälla.
          </p>
          <p xml:id="i-Cpk6KCSAve5Pd9pSd2xPS5">
            Enligt domskälen räcker det med att personen har ”varit verksam”
            i organisationen eller ”haft ett bestämmande inflytande” över
            den. Domstolen noterar dessutom uttryckligen att ”i regeringens
            praxis uppställs inget krav på att den enskilde själv ska ha varit
            direkt eller indirekt delaktig”.
          </p>
          <p xml:id="i-73CHbKiLbvDkr6iX1gv58R">
            Det faktum att både regeringsbeslutet och praxis stöder sig på
            just deltagande i en organisation som begår omfattande och grova
            övergrepp, utan att ta hänsyn till den specifika typen av organisation
            (militär, underrättelsetjänst, terrorgrupp), gör att Ribbenviks
            påstående om att det krävs individuellt ansvar i det förevarande
            fallet och att den automatiska karensen tillämpas för organisationer
            inom säkerhetsunderrättelsetjänst saknar explicit stöd. Uttalandet
            måste ses som Migrationsverkets egen, mer restriktiva tolkning.
          </p>
          <p xml:id="i-TCUZKbTCXDExW385izqqip">
            Statistik över antalet fall
          </p>
          <p xml:id="i-LwGMFPbRNDheER6CVgfa6G">
            Koden mänskliga rättigheter började användas av Migrationsverket
            i december 2019; innan dess fanns ingen säker statistik för i
            hur många fall regeln tillämpats. Även efter december 2019 kan
            fall där regeln tillämpas registreras under en annan kod. Det
            är med andra ord omöjligt för riksdagen att få en klar bild över
            regelns tillämpning.
          </p>
          <p xml:id="i-GywsAeLLUxU2Wo86pdZDDh">
            Med anledning av detta vill jag justitie- och migrationsminister
            Morgan Johansson:
          </p>
          <p xml:id="i-3nEKRNtUA9qRQutzrA7MuC">
            1. Anser ministern att den statistik som finns angående tillämpning
            av karensregeln är tillräcklig?
          </p>
          <p xml:id="i-BgqyhQkzMDZLwFytZZDNx1">
            2. Bedömer ministern, mot bakgrund av det anförda, att reglerna
            när det gäller karens bör ses över och förtydligas?
          </p>
          <p xml:id="i-497QbrebHXpioByKReT8GF">
            3. Är ministern i så fall beredd att utreda frågan, till exempel
            i ett tilläggsdirektiv till Medborgarskapsutredningen?
          </p>
        </div>
      </div>
    </body>
  </text>
</TEI>
