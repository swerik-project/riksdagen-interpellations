<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0033">
  <teiHeader>
    <fileDesc>
      <titleStmt>
        <title>Interpellation 2019/20:33 av Lars Beckman (M)</title>
        <author>Lars Beckman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:33 av Lars Beckman (M) till Socialminister Lena Hallengren (S) om Vård till personer utan tillstånd</title>
          <idno type="rdwebb">H71033</idno>
          <ref type="dokument_url_text">http://data.riksdagen.se/dokument/H71033/text</ref>
          <ref type="dokument_url_html">http://data.riksdagen.se/dokument/H71033</ref>
          <ref type="dokumentstatus_url_xml">http://data.riksdagen.se/dokumentstatus/H71033</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8LDEcfmJoNdnZMCPvSjiNu</idno>
            <persName>Lars Beckman</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Socialminister Lena Hallengren</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-T7LvxZZyWR4ofWMTDr5BrU">
          <note>Interpellationen är besvarad</note>
        </correspAction>
        <correspAction type="sent" xml:id="i-S2orfwDJMRYb5MP5sBrkiu" corresp="i-8LDEcfmJoNdnZMCPvSjiNu">
          <date when="2019-10-09"/>
        </correspAction>
        <correspAction type="received" xml:id="i-QrLJB5LG4wGHfRUcjB58QM" corresp="i-HxcQkHC9fDSzkJWgvdhDEF">
          <date when="2019-10-11"/>
        </correspAction>
        <correspAction type="answered" xml:id="i-QisM86KVfyduRcqDuDC9S3" corresp="i-HxcQkHC9fDSzkJWgvdhDEF">
          <date when="2019-11-07"/>
        </correspAction>
        <correspContext corresp="i-QisM86KVfyduRcqDuDC9S3">
          <ref type="record" target="prot-201920--028">Protokoll 2019/20:28 Torsdagen den 7 november</ref>
          <ref type="recordSection" target="unsetDivId">Svar på interpellation 2019/20:33 om vård till personer utan tillstånd</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DvbAH8kWtbPNWtXzAqHWhZ">
            Interpellation 2019/20:33 Vård till personer utan tillstånd av
            Lars Beckman (M) till Socialminister Lena Hallengren (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QXuziPUuagDUoxfpWNqWZr">
            Av Sveriges 21 regioner har sex (Östergötland, Västernorrland,
            Gävleborg, Sörmland, Västmanland och Västerbotten) valt att ge
            utökad vård till vuxna asylsökande och personer utan tillstånd
            att vistas i landet, enligt riksdagens utredningstjänst. Omfattningen
            av den vård som erbjuds är i princip densamma, det vill säga att
            vård ges i enlighet med vad som gäller för folkbokförda i regionen,
            men den skiljer sig något avseende till exempel åldersgränser
            och huruvida utökad tillgång till tandvård ges eller inte.
          </p>
          <p xml:id="i-JQowmXb5ofT8p3uWwFszYn">
            Kostnaden för den planerade vården för personer som befinner
            sig illegalt i Sverige är oklar. Sedan 2017 redovisar SKL uppgifter
            om kostnader för personer som vistas i landet utan tillstånd och
            som söker vård i Region Stockholm, Region Skåne och Västra Götalandsregionen.
            SKL framhåller att det finns stora brister i statistiken och att
            uppgifterna därför ska tolkas med stor försiktighet. I rapporten
            anger SKL kostnaden för hela landet och får då fram att kostnaden
            för 2016 var ca 193 miljoner kronor och för 2017 ca 222 miljoner
            kronor, sålunda en ökning jämfört med tidigare år. Regionerna
            erhåller statsbidrag för vårdkostnaderna för denna grupp. Statsbidraget
            ingår sedan 2015 i det generella statsbidraget till kommuner och
            regioner. Bidraget om totalt 300 miljoner kronor per år fördelas
            utifrån hur många bosatta det finns inom regionernas upptagningsområden
            och inte utifrån antal besök.
          </p>
          <p xml:id="i-NUAnH5gZT4AF4udi8ajv6k">
            I Region Sörmland får asylsökande och personer utan tillstånd
            att vistas i landet som fyllt 18 år hälso- och sjukvård, tandvård
            samt habilitering och hjälpmedel på samma villkor som personer
            som är folkbokförda i Sörmland. Detsamma gäller för Region Västmanland
            och för Region Västerbotten (i Västerbotten är tandvård gratis
            till och med det år patienten fyller 23 år). I Region Östergötland
            har asylsökande och personer som vistas i landet utan tillstånd
            som fyllt 20 år rätt till fullständig vård på samma villkor som
            svenska medborgare. Personer under 20 år har i Östergötland rätt
            till avgiftsfri vård på samma villkor som folkbokförda barn. Personer
            som fyllt 18 år har rätt till tandvård som inte kan anstå (det
            vill säga i enlighet med lagstiftningen). I Region Gävleborg ges
            utöver vad lagen stipulerar tillgång till planerad vård (inklusive
            tandvård) för de aktuella grupperna. Barn som inte fyllt 20 år
            har rätt till avgiftsfri vård på samma villkor som alla andra
            barn som är folkbokförda i Sverige.
          </p>
          <p xml:id="i-QgwH7QBRKZt8cspafFdah4">
            I ett skriftligt svar på en tidigare skriftlig fråga i ämnet
            säger ansvarigt statsråd att det är upp till respektive region
            att besluta om man ska ge vård utöver det som kan anstå. Men att
            skjuta ifrån sig ansvaret på sådant sätt som statsrådet gör är
            att undergräva migrationspolitikens hållbarhet. Det är tydligt
            att landstingen har olika policyer och riktlinjer, och begreppet
            vård som inte kan anstå är svårtolkat. Men det är problematiskt
            att statsrådet inte vill se att situationen inte är hållbar för
            vårt välfärdsystem och att reglerna behöver skärpas. Situationen
            i dag sänder fel signaler till den som vistas olovligen i landet,
            som att det är acceptabelt att leva i parallellsamhällen. Därför
            undrar jag vad statsrådet kommer att göra för att tillgång till
            akut vård och inte tillgång till all vård inom välfärden ska gälla.
          </p>
        </div>
        <div type="ipQuestion">
          <p xml:id="i-SuxhGYBhsUeknaJZC4RnWf">
            Jag vill därför fråga socialminister Lena Hallengren:
            <list rend="unordered">
              <item>
                Vad anser ministern om att regioner och landsting kan erbjuda
                planerad hälso- och sjukvård till personer som saknar tillstånd
                att vistas i landet, och vilka åtgärder avser ministern att vidta
                för att förbjuda landsting och regioner att ge planerad vård för
                denna grupp?
              </item>
              <item>
                Avser ministern att vidta några åtgärder för att göra det förbjudet
                för kommuner att betala ut försörjningsstöd till personer som
                inte har rätt att befinna sig i Sverige?
              </item>
              <item>
                Vilka åtgärder vidtar ministern och regeringen för att begreppet
                vård som inte kan anstå ska tolkas likadant i hela landet?
              </item>
            </list>
          </p>
        </div>
      </div>
    </body>
  </text>
</TEI>
