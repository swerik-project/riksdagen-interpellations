<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0389">
  <teiHeader>
    <fileDesc>
      <titleStmt>
        <title>Interpellation 2019/20:389 av Maria Nilsson (L)</title>
        <author>Maria Nilsson (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:389 av Maria Nilsson (L) till Utrikesminister Ann Linde (S) om Svenskt agerande för ett fritt Ukraina</title>
          <idno type="rdwebb">H710389</idno>
          <ref type="dokument_url_text">http://data.riksdagen.se/dokument/H710389/text</ref>
          <ref type="dokument_url_html">http://data.riksdagen.se/dokument/H710389</ref>
          <ref type="dokumentstatus_url_xml">http://data.riksdagen.se/dokumentstatus/H710389</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Af4Qh6NyHu5cGbpwa97J5Y</idno>
            <persName>Maria Nilsson</persName>
            <state ref="Q110857" type="partyAffiliation">
              <desc>L</desc>
            </state>
          </person>
          <person gender="woman">
            <idno>i-HYbURAzNUTvqh65pcPmmZx</idno>
            <persName>Utrikesminister Ann Linde</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-WzySbkb8r7Gs7y6hVJSbPY">
          <note>Interpellationen är återtagen</note>
        </correspAction>
        <correspAction type="sent" xml:id="i-GpsR6RU1yVETMWLk4bEdxW" corresp="i-Af4Qh6NyHu5cGbpwa97J5Y">
          <date when="2020-03-11"/>
        </correspAction>
        <correspAction type="received" xml:id="i-QMxMgPqbYwLvDv3B6e41Zc" corresp="i-HYbURAzNUTvqh65pcPmmZx">
          <date when="2020-03-17"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Vd2t5sVqxtWj8gu1pHnevG">
            Interpellation 2019/20:389 Svenskt agerande för ett fritt Ukraina
            av Maria Nilsson (L) till Utrikesminister Ann Linde (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Ak8tNtCqB1tRfCeULy8odW">
            Den 18 mars är det sex år sedan Ryssland formellt upptog Krim
            som en delrepublik i Ryska federationen. Det markerade början
            på en folkrättsvidrig annektering som fortfarande pågår. Under
            de här sex åren har Ryssland fortsatt att agera mot internationella
            konventioner genom kriget i östra Ukraina, liksom även det militära
            agerandet i Syrien.
          </p>
          <p xml:id="i-9ELoiyS3SebJM5mZTJnjv1">
            Krim håller på att bli ett svart hål för Europas politiker. Det
            finns liten eller ingen insyn i vad som händer. Oberoende medier
            i Krim är satta under stark press, och många människorättsaktivister
            har lämnat området, ofta av rädsla för att utsättas för återkommande
            arresteringar. Ett stort antal personer, inte minst krimtatarer,
            har tagits som politiska fångar under perioden, vissa anklagade
            för terrorism och andra för brott som skattefiffel.
          </p>
          <p xml:id="i-S9AzYDYhNQDm8LaYGoRHPU">
            I östra Ukraina pågår ett lågintensivt krig som göds av den ryska
            regimen. Bara under de första månaderna år 2020 har 30 personer
            dödats på grund av kriget i östra Ukraina. Sedan 2014 beräknas
            14 000 människor ha dödats i kriget. Över en halv miljon ukrainska
            barn har skadats fysiskt eller psykiskt, uppger Unicef.
          </p>
          <p xml:id="i-G8LppYX28r9Kc5f7ugSM9m">
            Ända sedan den ryska aggressionen mot Ukraina inleddes har Sverige
            konsekvent stått upp för internationell rätt. Den ryska aggressionen
            mot Ukraina har från svensk sida beskrivits som den största utmaningen
            mot europeisk fred och säkerhet sedan kalla krigets slut. Den
            svenska hållningen är att Rysslands olagliga annektering av Krim
            och militära närvaro i östra Ukraina utgör flagranta brott mot
            folkrätten.
          </p>
          <p xml:id="i-Mh5MDzcZK5Mpbo7itGw5By">
            Liberalerna står entydigt fast vid att Rysslands brott mot folkrätten
            utmanar den europeiska säkerhetsordningen och att ingen annan
            väg framåt finns än att stå upp för Ukrainas suveränitet och territoriella
            integritet och för varje lands rätt att välja sin egen säkerhetspolitiska
            väg. Likaså anser Liberalerna att en eventuell framtida ansökan
            om EU-medlemskap från Ukraina ska behandlas enligt en särskild
            färdplan som kombineras med kraftfulla stödinsatser för demokratibyggande
            och ekonomiska reformer.
          </p>
          <p xml:id="i-JV9g5JuY4UVi93hScAXPs5">
            Utrikesministern besökte själv nyligen Ukraina.
          </p>
          <p xml:id="i-Ti4d5B1rh1Tj7WTLq8ZZcS">
            Min fråga till utrikesminister Ann Linde blir:
          </p>
          <p xml:id="i-GXwMTwuJECZXPGqUKoLVp6">
            På vilket sätt avser ministern och regeringen att fortsätta verka,
            bilateralt och inom ramen för EU, för ett Ukraina fritt från rysk
            ockupation?
          </p>
        </div>
      </div>
    </body>
  </text>
</TEI>
