<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0405">
  <teiHeader>
    <fileDesc>
      <titleStmt>
        <title>Interpellation 2019/20:405 av Angelica Lundberg (SD)</title>
        <author>Angelica Lundberg (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:405 av Angelica Lundberg (SD) till Statsrådet Lena Micko (S) om Åtgärder för företag och konsumenter vid inställda resor med anledning av coronakrisen</title>
          <idno type="rdwebb">H710405</idno>
          <ref type="dokument_url_text">http://data.riksdagen.se/dokument/H710405/text</ref>
          <ref type="dokument_url_html">http://data.riksdagen.se/dokument/H710405</ref>
          <ref type="dokumentstatus_url_xml">http://data.riksdagen.se/dokumentstatus/H710405</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8fLDFKe7DukdiZtVTQStKM</idno>
            <persName>Angelica Lundberg</persName>
            <state ref="unknown" type="partyAffiliation">
              <desc>SD</desc>
            </state>
          </person>
          <person gender="woman">
            <idno>i-H5adqkd1GxXFzroXZN7LCf</idno>
            <persName>Statsrådet Lena Micko</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-SMMUL2NLZGtCFHMrEyh4mf">
          <note>Interpellationen är återtagen</note>
        </correspAction>
        <correspAction type="sent" xml:id="i-KCyELKKdxHmDqtMkpmnZGE" corresp="i-8fLDFKe7DukdiZtVTQStKM">
          <date when="2020-05-22"/>
        </correspAction>
        <correspAction type="received" xml:id="i-PED2HTRYNehkxJXMWpGRmM" corresp="i-H5adqkd1GxXFzroXZN7LCf">
          <date when="2020-05-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GRkCkvr7yZTFUuqygSAkZJ">
            Interpellation 2019/20:405 Åtgärder för företag och konsumenter
            vid inställda resor med anledning av coronakrisen av Angelica
            Lundberg (SD) till Statsrådet Lena Micko (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AQWvfmKErNTC2uo2cgSVmV">
            Resebranschen är under enormt tryck på grund av effekterna av
            coronapandemin. Utrikesdepartementet, UD, har avrått från alla
            icke nödvändiga resor från den 14 mars, och denna avrådan gäller
            för tillfället fram till och med den 15 juli. Det innebär att
            så gott som alla resor utomlands under fyra månader är eller kommer
            att bli inställda. Även inrikesresor är påverkade. Ungefär 1 miljon
            svenskar är drabbade, och omsättningen för det resande som nu
            inte kommer att bli av motsvarar minst 6 miljarder, enligt branschen.
            Detta är naturligtvis ett hårt slag för alla reseföretag.
          </p>
          <p xml:id="i-VJ3q5V9AphJgw1aC9MZpaU">
            Enligt de förordningar som reglerar resor har konsumenten alltid
            rätt till återbetalning av kostnaden för sin resa om den blir
            inställd, oavsett anledning, inom 7–14 dagar. För paketresebranschen
            är detta en tuff, för att inte säga omöjlig, situation då de i
            sin tur måste få pengar tillbaka för delbokningar hos olika företag,
            nationellt och internationellt.
          </p>
          <p xml:id="i-H6t6ENxSydo4uWt2w815GP">
            På grund av det rådande läget har EU-kommissionen gått fram med
            en rekommendation kring att så kallade vouchrar skulle kunna ersätta
            återbetalningar tillfälligt just för att rädda kvar bolagen. Dock
            gäller lagen alltjämt, och den konsument som vill ha pengarna
            tillbaka kan vända sig till Allmänna reklamationsnämnden. Trycket
            på myndigheten var redan före krisen hård och har nu ökat ytterligare,
            troligtvis också med ökade kostnader och längre handläggningstider
            som följd.
          </p>
          <p xml:id="i-3XmdGnC32ykvqa4pj6AfX4">
            Statsrådet Lena Micko har svarat undertecknad på en skriftlig
            fråga att regeringen har vidtagit en rad åtgärder som syftar till
            att mildra konsekvenserna för företagen. En del av dessa åtgärder
            har, i min mening, varit för små och kommit för sent, medan övriga
            inte träffat rätt. I stort är det dock bra att regeringen vidtar
            åtgärder för att hjälpa företagen, men det är uppenbarligen inte
            tillräckligt. Resebranschen har fastnat i ett moment 22, där man
            kan välja att antingen bryta mot lagen eller relativt snabbt gå
            i konkurs, med följden att konsumenternas rätt till återbetalning
            går förlorad.
          </p>
          <p xml:id="i-5GktMKT6etPpjhDkjHeJzM">
            Uppdraget som Kammarkollegiet fått om att informera om under
            vilka villkor vouchrar och liknande värdebevis kan omfattas av
            resegarantin ska vara redovisat den 31 augusti. Detta uppdrag
            tar sikte på vad som händer om arrangören hamnar i insolvens.
            Krisen är dock akut, och för att undvika att företagen försätts
            i konkurs behöver åtgärder sättas in omgående.
          </p>
          <p xml:id="i-SYsijVicdvz4XL8vw6zkcP">
            Med anledning av detta vill jag fråga statsrådet Lena Micko:
          </p>
          <p xml:id="i-PtXyoNZggTTq6FfsDAVigy">
            Hur avser statsrådet och regeringen att komma till rätta med
            problemen för företag och konsumenter gällande inställda resor
            i coronapandemins spår?
          </p>
        </div>
      </div>
    </body>
  </text>
</TEI>
