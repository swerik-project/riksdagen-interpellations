<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0272">
  <teiHeader>
    <fileDesc>
      <titleStmt>
        <title>Interpellation 2019/20:272 av Juno Blom (L)</title>
        <author>Juno Blom (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:272 av Juno Blom (L) till Statsrådet Åsa Lindhagen (MP) om Ytterligare insatser mot våld och hedersrelaterat förtryck mot barn</title>
          <idno type="rdwebb">H710272</idno>
          <ref type="dokument_url_text">http://data.riksdagen.se/dokument/H710272/text</ref>
          <ref type="dokument_url_html">http://data.riksdagen.se/dokument/H710272</ref>
          <ref type="dokumentstatus_url_xml">http://data.riksdagen.se/dokumentstatus/H710272</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Justitie- och migrationsminister Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-9CuY4EZ971YdyxJ8sudKc</idno>
            <persName>Statsrådet Åsa Lindhagen</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-4Cf95LugnAL9WAJuCVMeo8</idno>
            <persName>Juno Blom</persName>
            <state ref="unknown" type="partyAffiliation">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="answered" xml:id="i-Q44tdKBDaM7X1vgYstwmcM">
          <note>Interpellationen är besvarad</note>
        </correspAction>
        <correspAction type="sent" xml:id="i-373HfSe5z4DnnDNndg9ELY" corresp="i-4Cf95LugnAL9WAJuCVMeo8">
          <date when="2020-01-17"/>
        </correspAction>
        <correspAction type="received" xml:id="i-F98QK9Uva2sGoiX1k6JEVi" corresp="i-UPW2cbGnTUbMZaKTrot5Bh">
          <date when="2020-01-22"/>
        </correspAction>
        <correspAction type="answered" xml:id="i-MCZHUL1vpDdVXSxywZG292">
          <date when="2020-02-04"/>
        </correspAction>
        <correspAction type="answered" xml:id="i-DnhY7PPtiCGYrYoL8uPzJY" corresp="i-9CuY4EZ971YdyxJ8sudKc">
          <date when="2020-02-04"/>
        </correspAction>
        <correspContext corresp="i-DnhY7PPtiCGYrYoL8uPzJY">
          <ref type="record" target="prot-201920--068">Protokoll 2019/20:68 Tisdagen den 4 februari</ref>
          <ref type="recordSection" target="unsetDivId">Svar på interpellation 2019/20:272 om ytterligare insatser mot våld och hedersrelaterat förtryck mot barn</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-58F8oynVdAZbHzWgy2UmhN">
            Interpellation 2019/20:272 Ytterligare insatser mot våld och
            hedersrelaterat förtryck mot barn av Juno Blom (L) till Justitie-
            och migrationsminister Morgan Johansson (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3hdCk9e56ak9TFPsqCk7sm">
            Sverige är ett tolerant land. Men toleransen har övergått i en
            rädsla att konfrontera våld som vi inte är vana vid. Således har
            vi 18 år efter mordet på Fadime Şahindal djupa problem med hedersvåld.
            Nu är det nog.
          </p>
          <p xml:id="i-NgcW1EwzjSKujbasZjHWyq">
            Mord och misshandel ser alla som allvarliga brott. Men att hundratusentals
            flickor och pojkar i Sverige lever med en rädsla för hedersrelaterat
            våld och förtryck möts inte av samma kompromisslösa motstånd.
            Detta trots att vi pratat alltmer om detta förtryck sedan Fadime
            Şahindal mördades för 18 år sedan.
          </p>
          <p xml:id="i-8t2skvyehZToFxogQ4RSU7">
            Fortfarande lever unga i Sverige i skräck, utan att politiker
            tar fram en sammanhållen strategi som faktiskt lyckas stoppa det
            hedersrelaterade förtrycket. Det måste till ett betydligt mer
            genomtänkt arbetssätt för att faktiskt konfrontera förtryck som
            drabbar barn innan det har gått så långt som till ett mord.
          </p>
          <p xml:id="i-FAYfsyceAWKbk5YvdQXqWQ">
            Nu har en ny skoltermin börjat, men alla elever får inte träffa
            sina klasskompisar. Många stolar står oanvända för att barnens
            föräldrar har tvingat dem att resa till familjens hemland för
            att giftas bort mot sin vilja. Förra året när Ekot gjorde en rundringning
            visade det sig att endast 13 procent av landets kommuner hade
            koll på hur många barn som inte kommit tillbaka efter lovet.
          </p>
          <p xml:id="i-Y9gFbcgnDWArAFotJw7gu8">
            Det är illa nog att detta förtryck sker i hemmet – den plats
            som ska kännas allra tryggast när man växer upp. Men sedan lång
            tid tillbaka har problemen vuxit också i de öppna stadsmiljöerna.
            Rapport efter rapport beskriver hur moralpoliser dikterar hur
            flickor och kvinnor får bete sig och klä sig i utsatta områden
            och angriper dem som inte lyder. När samhället och rättsstaten
            sviker och tittar bort tar klanstrukturer och kriminella gäng
            över. Om samhället hade reagerat när den av Nyamko Sabuni beställda
            Rosengårdsrapporten uppmärksammade situationen 2009 hade vi inte
            slösat bort viktiga år.
          </p>
          <p xml:id="i-L4BQR3XgSayskY4oVduLzs">
            Debatten om hedersrelaterat förtryck har i stor utsträckning
            handlat om unga våldsutsatta kvinnor och i viss mån unga våldsutsatta
            män. Detta är viktigt, men barnrättsperspektivet har inte synliggjorts
            tillräckligt tydligt.
          </p>
          <p xml:id="i-EVUvZgE1aG3SfzxpFZ11S9">
            Synen på våldsutsatta barn måste förändras, och barnets utsatta
            belägenhet i förhållande till den vuxne måste sättas i fokus.
            Barn är maktlösa och dessutom helt beroende av sina föräldrar.
            Det gör att deras utsatthet i det hedersrelaterade förtrycket
            är desto större. Det får inte ligga på det unga barnet att själv
            kämpa för sina rättigheter, utan ansvaret är vuxenvärldens att
            försvara barnets rättigheter.
          </p>
          <p xml:id="i-GWQESVsgLDoVtd85KcixG3">
            Alla barn har rätt till en uppväxt fri från förtryck och våld,
            och det behövs en sammanhållen nationell strategi mot våld mot
            barn. På grund av hedersförtryckets särskilda aspekter behöver
            den också ha ett särskilt fokus på barn som utsätts för hedersrelaterat
            våld och förtryck i alla dess uttrycksformer.
          </p>
          <p xml:id="i-U9mcTBvwa2ePiVwLmViCm6">
            Vid sidan av det lagstiftningsarbete som nu pågår behövs det
            även andra åtgärder för att ge stöd till de barn som redan är
            försvunna eller hotas av bortförande. Liberalerna anser att det
            bör inrättas ett nationellt center för försvunna barn som ska
            samla in statistik på hur många barn som är försvunna och samordna
            insatser för att förhindra bortföranden och underlätta hemtagandet.
            Det behövs också nationella riktlinjer och metodstöd för att underlätta
            myndigheternas arbete för att förebygga bortföranden men även
            hantera ärenden när barn blivit bortförda.
          </p>
          <p xml:id="i-A7BPdG4SU7xN9p6bA74ZqG">
            Inom ramen för januariavtalet genomförs nu en rad angelägna åtgärder
            för att motverka hedersrelaterat våld och förtryck. Det handlar
            bland annat om skärpta straff för brott med hedersmotiv, skärpta
            regler för utvisning av icke-svenska medborgare och ökade möjligheter
            för myndigheter att ge insatser till unga vid misstanke om brott
            med hedersmotiv samt skärpningar av lagen om vård av unga (LVU)
            för att hindra att personer förs ur landet för att giftas bort
            mot sin vilja eller könsstympas.
          </p>
          <p xml:id="i-XGfFwqjWXb9ptFvALe7oFg">
            Det finns mer som kan och behöver göras. Många samhällssektorer
            behöver medverka, men socialtjänsten och rättsväsendet har en
            särställning på grund av sitt särskilda ansvar att ingripa och
            ge stöd till barn och unga som utsätts för våld och förtryck,
            som är brottsliga handlingar, och far illa. Likaså måste behovet
            av tidiga förebyggande insatser tillgodoses.
          </p>
        </div>
        <div type="ipQuestion">
          <p xml:id="i-HLvs5tynBL532uZcCBZd5K">
            Vid sidan av och utöver de frågor som hanteras inom ramen för
            januariavtalet vill jag därför fråga justitie- och migrationsminister
            Morgan Johansson:
            <list rend="unordered">
              <item>
                Är ministern beredd att vidta åtgärder för att ta fram en övergripande
                nationell strategi för att bekämpa våld mot barn, inklusive hedersrelaterat
                våld och förtryck mot barn?
              </item>
              <item>
                Är ministern beredd att vidta åtgärder för att inrätta ett nationellt
                center för försvunna barn, som bland annat ska samla och tillgängliggöra
                kunskap om hur många barn som är försvunna och hur detta kan förhindras
                och därmed stärka socialtjänstens och andra aktörers förutsättningar
                att agera i frågan?
              </item>
            </list>
          </p>
        </div>
      </div>
    </body>
  </text>
</TEI>
