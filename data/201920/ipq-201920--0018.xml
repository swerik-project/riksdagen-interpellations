<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-201920--0018">
  <teiHeader>
    <fileDesc>
      <titleStmt>
        <title>Interpellation 2019/20:18 av Thomas Morell (SD)</title>
        <author>Thomas Morell (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2019/20:18 av Thomas Morell (SD) till Infrastrukturminister Tomas Eneroth (S) om Beställaransvar utan verkan</title>
          <idno type="rdwebb">H71018</idno>
          <ref type="dokument_url_text">http://data.riksdagen.se/dokument/H71018/text</ref>
          <ref type="dokument_url_html">http://data.riksdagen.se/dokument/H71018</ref>
          <ref type="dokumentstatus_url_xml">http://data.riksdagen.se/dokumentstatus/H71018</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <persName>Infrastrukturminister Tomas Eneroth</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-G9Ze2ayHon2kkwVgXWott8</idno>
            <persName>Thomas Morell</persName>
            <state ref="unknown" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-Kq7ciZSacsvwtMvm7nV3Sa">
          <note>Interpellationen är återtagen</note>
        </correspAction>
        <correspAction type="sent" xml:id="i-682oq7tVymMEXBbVhJhdBU" corresp="i-G9Ze2ayHon2kkwVgXWott8">
          <date when="2019-09-25"/>
        </correspAction>
        <correspAction type="received" xml:id="i-69RJdXAfnR8xjf91sNpeoJ" corresp="i-G8564CqEnhC5PBjZSwUxsE">
          <date when="2019-09-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8ueswADk5bA1wAZWV4CVoP">
            Interpellation 2019/20:18 Beställaransvar utan verkan av Thomas
            Morell (SD) till Infrastrukturminister Tomas Eneroth (S)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-N19c4t5QoVGLqvmxyrAocs">
            För en tid sedan ställde jag en fråga till ministern angående
            beställaransvaret vid otillåten cabotagetrafik. I frågan fanns
            ett exempel där åklagaren inte ansåg att ett fall av otillåten
            cabotagetrafik skulle rapporteras.
          </p>
          <p xml:id="i-9KUetz9cctj31JiXeqXgjP">
            Ministern missar aldrig tillfället att berätta om de åtgärder
            regeringen vidtar för att komma till rätta med det omfattande
            fusket inom transportsektorn. Ett återkommande budskap från ministern
            är den skärpning som gjordes gällande beställaransvaret den 1
            juli 2018. Men vad hjälper skärpt lagstiftning när det ändå inte
            leder till påföljd?
          </p>
          <p xml:id="i-QbnUYvLagwecTasBSpqXWr">
            Jag har fått redovisat för mig hur ett ärende inte prövades rättsligt.
            Polisen kontaktade åklagaren i syfte med att leda ärendet till
            en företagsbot. Åklagaren ansåg sig inte kunna bevisa att beställaren
            vid tidpunkten för beställningen kände till att transportören
            bryter mot artikel 8 i EG-förordningen 1072/2009 eftersom transportören
            hade alla nödvändiga tillstånd som krävs.
          </p>
          <p xml:id="i-MrHxwNfwkMUVHnu1gLbHxt">
            Men i det aktuella fallet var det inte fråga om att tillstånd
            saknades, utan det var fråga om brott mot cabotagereglerna.
          </p>
          <p xml:id="i-Lseu5GrLQYajkwcFZahcE5">
            Bakgrundsfakta enligt följande. En utländsk dragbil kommer med
            färja till Sverige via Stockholm, kör sedan till Göteborg för
            att koppla till en trailer för att utföra en inrikestransport.
            Här uppstår första felet eftersom det inte är fråga om en inkommande
            internationell godstransport. Dragbilen kom över gränsen utan
            tillkopplad trailer. Det är inte heller fråga om en kombinerad
            transport då transporten blir längre än tillåtna 150 kilometer.
          </p>
          <p xml:id="i-SUQU8dWgtogEM9peTS68qJ">
            Fyra transporter (för övrigt för samma speditör) och åtta dagar
            senare stoppas fordonet av polisen för kontroll. Polisen kan konstatera
            att det är fråga om en otillåten transport där föraren och åkeriet
            rapporteras. Polisen har utfört sitt uppdrag korrekt, men när
            det blir ett ärende för åklagaren, då tar det stopp. Åklagaren
            väljer att inte driva ärendet som brott mot beställaransvaret
            och därmed blir det aldrig fråga om en rapportering, det vill
            säga ärendet blir aldrig redovisat. Därmed finns det heller ingen
            statistik då detta ärende helt enkelt ”inte existerar”.
          </p>
          <p xml:id="i-TiRAe6kcofqeH7vyL4GqEv">
            Ärendet är näst intill ett skolexempel på hur en cabotagetransport
            inte får gå till, och ändå väljer åklagaren att inte driva det
            till rättslig prövning.
          </p>
          <p xml:id="i-RzRYXSBPRWxF56eMeVSvwT">
            En och samma speditör har anlitat åkeriet för att utföra godstransporter
            i strid mot gällande regelverk. Grunden för cabotage är inte uppfyllt
            eftersom fordonet kom in i Sverige utan att medföra en internationell
            godstransport.
          </p>
          <p xml:id="i-QG1FBXGacMRY59YdKd8hgy">
            Regeringens skärpning av lagstiftningen ter sig tämligen uddlös
            när den ändå inte kommer åt de aktörer som sätter i system att
            bryta mot gällande regelverk.
          </p>
          <p xml:id="i-CPnUDG7aFHQojd6MujSQ3E">
            Åklagarens agerande ger i praktiken utländska aktörer grönt ljus
            att utföra otillåtna och olagliga transporter i Sverige utan att
            de riskerar några som helst sanktioner. Dessutom blir statistiken
            missvisande gällande otillåten cabotage. Detta om något sätter
            den sunda konkurrensen ur spel!
          </p>
          <p xml:id="i-YD4k5HovLgD3W1R39np2mk">
            Svaret från ministern på min tidigare fråga var något märkligt
            formulerat och lyder enligt följande:
          </p>
          <p xml:id="i-S8BgYtvmX4FRej2UMfyH3R">
            ”De ändrade reglerna har varit ikraft ett år och behöver utvärderas
            innan det är möjligt att dra några slutsatser om vilken effekt
            de fått. Den 22 augusti 2019 tillsatte regeringen en utredning
            om effektivare kontroller av yrkestrafik på väg för att stärka
            kontrollverksamheten. I uppdraget ingår att utredaren ska se över
            hur kontrollverksamheten av yrkestrafik på väg bedrivs och lämna
            förslag på förbättrande åtgärder, inklusive organisatoriska åtgärder,
            för att fler ska följa reglerna på området”.
          </p>
          <p xml:id="i-8wZDvo2fFsVSvaTVSnaKSY">
            Svaret från ministern berör inte den ursprungliga frågeställningen
            utan hänvisar till en pågående utredning om hur kontrollverksamheten
            ska vara organiserad. Det är någonting helt annat och berör inte
            det faktum att åklagarna inte nyttjar den skärpta lagstiftningen
            och faktiskt rapporterar för brott mot beställaransvaret. Får
            detta förhållande fortgå blir den skärpta lagstiftningen fullständigt
            verkningslös och den osunda konkurrensen får fritt tillträde till
            marknaden.
          </p>
          <p xml:id="i-Pog7raEc4UjWEyQLpj2HJo">
            Min fråga till infrastrukturminister Tomas Eneroth är därför:
          </p>
          <p xml:id="i-Y2WD2sCUztDrNf3fR7bjE2">
            Vilka åtgärder avser ministern att vidta för att säkerställa
            syftet med den skärpta lagstiftningen gällande beställaransvar?
          </p>
        </div>
      </div>
    </body>
  </text>
</TEI>
