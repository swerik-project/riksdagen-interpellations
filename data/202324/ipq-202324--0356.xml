<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202324--0356">
  <teiHeader>
    <fileDesc>
      <titleStmt>
        <title>Interpellation 2023/24:356 av Rasmus Ling (MP)</title>
        <author>Rasmus Ling (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2023/24:356 av Rasmus Ling (MP) till Justitieminister Gunnar Strömmer (M) om Förutsättningarna för Kriminalvården</title>
          <idno type="rdwebb">HB10356</idno>
          <ref type="dokument_url_text">https://data.riksdagen.se/dokument/HB10356/text</ref>
          <ref type="dokument_url_html">https://data.riksdagen.se/dokument/HB10356</ref>
          <ref type="dokumentstatus_url_xml">https://data.riksdagen.se/dokumentstatus/HB10356</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XS1DYyajKnUSXB7m9DT6C2</idno>
            <persName>Rasmus Ling</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-Rnfnn4obDpnaqUDNA9Y8Fu</idno>
            <persName>Justitieminister Gunnar Strömmer</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-GMtDMBx4Krcqn42on9gU3m">
          <note>Interpellationen är återtagen</note>
        </correspAction>
        <correspAction type="sent" xml:id="i-DPxEb7ZnZr4RqWh5EUFoYL" corresp="i-XS1DYyajKnUSXB7m9DT6C2">
          <date when="2024-01-18"/>
        </correspAction>
        <correspAction type="received" xml:id="i-C11YejtiRNq8Ez2P6sG8mj" corresp="i-Rnfnn4obDpnaqUDNA9Y8Fu">
          <date when="2024-01-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-E3UtGNCrBRVa7op5nbGnWE">
            Interpellation 2023/24:356 Förutsättningarna för Kriminalvården
            av Rasmus Ling (MP) till Justitieminister Gunnar Strömmer (M)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XtrHAumob9WEkSNZMoZY6H">
            Kriminalvården är en av rättsväsendets viktigaste myndigheter.
            Kriminalvården är dock en pressad myndighet. Straffskärpningar
            de senaste åren, i kombination med en ökning av en del allvarliga
            brottstyper, har gjort att det råder platsbrist och är ont om
            personal. Kriminalvården har i en kapacitetsrapport beskrivit
            hur utbyggnadstakten behöver se ut. Det står helt klart att utbyggnadstakten
            måste vara snabb oavsett exakt prognos, och det tar tid att få
            helt nya anstalter på plats.
          </p>
          <p xml:id="i-WdVnPbCeQyUGcPu7MVF18B">
            Kriminalvården själva menar att även andra åtgärder måste till
            och har pekat bland annat på att alternativ till fängelse ska
            kunna användas i vissa fall, när det är fråga om relativt korta
            påföljder. I en debattartikel den 3 juli 2023 anförde Kriminalvårdens
            generaldirektör förslag om att strafftidsförkortningar ska kunna
            göras för intagna med låga risker för återfall och fotboja kunna
            användas som alternativ vid fängelse upp till ett år, i stället
            för som i dag upp till sex månader. Det fanns även förslag om
            att fotboja som självständig brottspåföljd ska införas och kunna
            utdömas av domstol.
          </p>
          <p xml:id="i-FGmsKxzx8M9QyWM4RwHvzt">
            En konsekvens av det råder platsbrist är att det blir trängre
            och att fler tvingas dela rum. Det kan i vissa fall vara positivt,
            om internerna kommer överens, men det är uppenbart att det också
            kan leda till problem. Ett potentiellt problem som regeringen
            och Kriminalvården bör vara uppmärksamma på, är risken för att
            indoktrinering och att våldsbejakande extremistiska uppfattningar
            får fäste och spridning. Regeringen har inte gett något uppdrag
            till Kriminalvården om detta i sitt regleringsbrev, har inget
            om det i sin skrivelse till riksdagen om terrorstrategin och har
            inte något om det i budgeten. Frågan är om regeringen inte ser
            den här risken.
          </p>
          <p xml:id="i-mbwThkhCnnACS8PTr7EAx">
            En central målsättning för Kriminalvården är naturligtvis att
            de som begått brott inte ska göra det igen efter avtjänat straff.
            Detta mål blir svårare att arbeta med, då det saknas personal
            och saknas platser. I kapacitetsrapporten skriver Kriminalvården:
            ”Som framkommit ovan riskerar en ökad trängsel och en lägre bemanningstäthet
            medföra stora säkerhetsutmaningar och försämringar i intagnas
            miljö i övrigt, vilket alltså försvårar det återfallsförebyggande
            arbetet. Om Kriminalvården inte ges förutsättningar att arbeta
            med sitt uppdrag att förebygga återfall i brott kan det få återverkningar
            på flera plan med följder för såväl den enskilde individen som
            samhället i stort.”
          </p>
        </div>
        <div type="ipQuestion">
          <p xml:id="i-UJPoUEPQyGAVE3jRP3ZkXJ">
            Mot bakgrund av detta vill jag fråga justitieminister Gunnar
            Strömmer:
            <list rend="unordered">
              <item>
                Kommer ministern att vara öppen för att alternativ till fängelse
                ska kunna vara möjligt i fler fall, i enlighet med förslagen från
                Kriminalvårdens generaldirektör?
              </item>
              <item>
                Kommer ministern att vidta några åtgärder för att minska risken
                för att våldsbejakande extremistiska uppfattningar sprids på svenska
                fängelser?
              </item>
              <item>
                Kommer ministern att vidta några åtgärder för att Kriminalvården
                ska få förutsättningar att förbättra sitt resultat avseende återfall
                i brott?
              </item>
            </list>
          </p>
        </div>
      </div>
    </body>
  </text>
</TEI>
