<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202324--0536">
  <teiHeader>
    <fileDesc>
      <titleStmt>
        <title>Interpellation 2023/24:536 av Ingela Nylund Watz (S)</title>
        <author>Ingela Nylund Watz (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2023/24:536 av Ingela Nylund Watz (S) till Utbildningsminister Mats Persson (L) om Universitetsstatus för Södertörns högskola</title>
          <idno type="rdwebb">HB10536</idno>
          <ref type="dokument_url_text">https://data.riksdagen.se/dokument/HB10536/text</ref>
          <ref type="dokument_url_html">https://data.riksdagen.se/dokument/HB10536</ref>
          <ref type="dokumentstatus_url_xml">https://data.riksdagen.se/dokumentstatus/HB10536</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EjPMvKrvi7HdAPnB25iKv8</idno>
            <persName>Ingela Nylund Watz</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <persName>Mats Persson</persName>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-69xnVAyxaTTdFUmLw7r5Ke">
          <note>Interpellationen är inlämnad</note>
        </correspAction>
        <correspAction type="sent" xml:id="i-S1A6nzE3RF2Pg2E2iEytJW" corresp="i-EjPMvKrvi7HdAPnB25iKv8">
          <date when="2024-02-20"/>
        </correspAction>
        <correspAction type="received" xml:id="i-NTo8VrPviTRmHLL4LqQoG9" corresp="i-VBA6eUH2CpmPZFgqzCpt9N">
          <date when="2024-02-22"/>
        </correspAction>
        <correspAction type="answered" xml:id="i-9G5EVsGJNP9ch7qUyHVkXF" corresp="i-VBA6eUH2CpmPZFgqzCpt9N">
          <date when="2024-04-09"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7MwNy4byMvroG6ti4SdLWR">
            Interpellation 2023/24:536 Universitetsstatus för Södertörns
            högskola av Ingela Nylund Watz (S) till Utbildningsminister Mats
            Persson (L)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4Q6CvmmcsqcwiGv6GSHRiX">
            Efter att den högre utbildningen i Stockholmsregionen hade utretts
            under lång tid beslutade riksdagen 1995 att inrätta Södertörns
            högskola. Bakgrunden var bland annat att övergången från gymnasieskola
            till högre studier var låg i södra delen av Stockholmsregionen,
            att arbetslösheten var hög och att problemen med segregationen
            tenderade att öka. Avsikten var också att stärka Stockholmsregionens
            ställning i Östersjöområdet genom mångdisciplinär forskning inom
            ramen för en universitetsstruktur. För detta ändamål inrättades
            Östersjöstiftelsen.
          </p>
          <p xml:id="i-FQM525wwnewwZthCDRXSHB">
            När riksdagen fattade beslutet om att inrätta högskolan var förutsättningen
            för planeringen att det var ett nytt universitet som skulle etableras,
            inte en regional högskola. Denna föresats infriades dock inte
            av staten, varför högskolan från starten fick anpassa den planerade
            verksamheten under hård ekonomisk press. Dåvarande Stockholms
            läns landsting tog under många år ett mycket stort ekonomiskt
            ansvar för att kompensera för att staten inte uppfyllde de ursprungliga
            planeringsförutsättningarna.
          </p>
          <p xml:id="i-CQfh8Z5DWFt9xHo3Lrx3Xn">
            Södertörns högskola är i dag ett stabilt lärosäte i Flemingsberg
            med över 13 000 studenter. Här utbildas för välfärdens yrken som
            poliser och lärare men också inom ekonomi, humaniora, natur- och
            miljövetenskap. Högskolan bidrar starkt till den akademiska utbildningsnivån
            i Stockholmsregionen, och Universitetskanslersämbetet (UKÄ) har
            efter utvärdering gett högskolan tillstånd att utfärda doktorsexamen
            i de flesta av sina ämnen. Högskolan står sig mycket väl i förhållande
            till de nya universiteten både vad gäller kvalitet och resultat
            inom forskning och utbildning. Östersjö- och Östeuropaforskningen
            har fått ökad aktualitet och betydelse efter Rysslands invasion
            av Ukraina 2022.
          </p>
          <p xml:id="i-GfiU8gEgDbqyAK91xZ8Yj5">
            Sedan 2014 har antalet högskoleplatser ökat i omfattning, men
            trots detta har antalet högskoleplatser i relation till befolkningen
            i Stockholmsregionen minskat på grund av befolkningstillväxten,
            vilket riskerar att hämma huvudstadsregionens tillväxt.
          </p>
          <p xml:id="i-6fMEj8wyaWtiqx8beQipAn">
            I maj 2022 beslutade regeringen om vilka övergripande kvalitetsaspekter
            som ska beaktas inom ramen för de utbildnings- och forskningspolitiska
            skälen vid beslut om benämningen universitet. Av beslutet framgår
            också att regeringen inför beslut om benämningen universitet kan
            uppdra åt UKÄ att ta fram underlag kring dessa aspekter för regeringens
            bedömning.
          </p>
        </div>
        <div type="ipQuestion">
          <p xml:id="i-LtJL7tPeDbdP5AgkjvEP8o">
            Mot bakgrund av ovanstående vill jag fråga utbildningsminister
            Mats Persson följande:
            <list rend="unordered">
              <item>
                Avser ministern att lämna ett uppdrag till UKÄ att göra en bedömning
                av Södertörns högskola enligt ovanstående?
              </item>
              <item>
                Anser ministern att Södertörns högskola bör ges status som universitet?
              </item>
            </list>
          </p>
        </div>
      </div>
    </body>
  </text>
</TEI>
