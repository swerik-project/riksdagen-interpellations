<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202324--0607">
  <teiHeader>
    <fileDesc>
      <titleStmt>
        <title>Interpellation 2023/24:607 av Lotta Johnsson Fornarve (V)</title>
        <author>Lotta Johnsson Fornarve (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2023/24:607 av Lotta Johnsson Fornarve (V) till Utrikesminister Tobias Billström (M) om Västsahara</title>
          <idno type="rdwebb">HB10607</idno>
          <ref type="dokument_url_text">https://data.riksdagen.se/dokument/HB10607/text</ref>
          <ref type="dokument_url_html">https://data.riksdagen.se/dokument/HB10607</ref>
          <ref type="dokumentstatus_url_xml">https://data.riksdagen.se/dokumentstatus/HB10607</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7EGhEVdWhirq9oiHvVcrQR</idno>
            <persName>Lotta Johnsson Fornarve</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Utrikesminister Tobias Billström</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Utrikesminister Tobias Billström</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-EymjWtsabwXgFMFgwnZ2N6">
          <note>Interpellationen är inlämnad</note>
        </correspAction>
        <correspAction type="sent" xml:id="i-XkvSd8vD1L1WTSDNLrKQg" corresp="i-7EGhEVdWhirq9oiHvVcrQR">
          <date when="2024-03-06"/>
        </correspAction>
        <correspAction type="received" xml:id="i-Nvf194t1RH1XyHGmdHETUw" corresp="i-KPGvtK4s6Zp3E6XH6vj18n">
          <date when="2024-03-08"/>
        </correspAction>
        <correspAction type="answered" xml:id="i-3jfAocSXKvga1r8jX5CuFQ" corresp="i-KPGvtK4s6Zp3E6XH6vj18n">
          <date when="2024-04-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XjqbfGwpgnQNHBRE9xiJsA">
            Interpellation 2023/24:607 Västsahara av Lotta Johnsson Fornarve
            (V) till Utrikesminister Tobias Billström (M)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VW1xLcrjme1e6gyw1VSD4y">
            I 49 år har Marockos illegala ockupation av Västsahara tillåtits
            fortgå, en ockupation som strider mot folkrätten, FN:s vilja och
            den internationella domstolen i Haag. I samband med Marockos anfallskrig
            tvingades en stor del av västsaharierna på flykt till flyktingläger
            i Saharas öken där de fortfarande lever under svåra förhållanden.
            90 procent lider av matbrist, och vart tionde barn av akut undernäring.
            Behovet av bistånd är akut. De västsaharier som bor kvar i landet
            utsätts för ständiga trakasserier och förföljelse. Amnesty International
            belyser i sin årsrapport flera fall av tortyr, våldtäkter och
            isolering av fredliga demonstranter. Demonstrationer slås blodigt
            ned, och aktivister övervakas genom spionverktyg som det kontroversiella
            Pegasus.
          </p>
          <p xml:id="i-L978nRQT1gsCDyDQAQQQbi">
            Situationen har förvärrats efter att vapenvilan bröts av Marocko
            i november 2020 – en vapenvila som slöts 1990 efter att parterna,
            det vill säga Polisario och Marocko, kommit överens om att hålla
            en FN-ledd folkomröstning om landets självständighet. Det är en
            folkomröstning som ännu inte ägt rum på grund av Marockos sabotage.
          </p>
          <p xml:id="i-CFerpGRxFXZ1eXATKKcBCq">
            Marocko försöker på olika sätt försvåra och förhindra att FN:s
            sändebud för Västsahara, Staffan de Mistura, får göra sitt jobb.
            För att få besöka det ockuperade området var sändebudet absurt
            nog tvungen att få ockupationsmaktens godkännande. När Mistura
            nyligen besökte Sydafrika som ett av flera länder på kontinenten
            för att diskutera Västsahara protesterade Marocko till FN. Mistura
            har självklart rätt att besöka vilka länder han vill i anslutning
            till sitt uppdrag och behöver bara stå till svars inför FN. Sverige
            måste agera för att FN-sändebudet Mistura får möjlighet att utan
            förhinder utföra sitt uppdrag för att garantera Västsaharas rätt
            till självständighet och frihet.
          </p>
          <p xml:id="i-FWWZyS1BgP8RpRkZ7Esk29">
            Ett annat tydligt exempel på hur Marocko försöker försvåra processen
            angående Västsaharas självständighet är att man utnyttjar sitt
            nya ordförandeskap i FN:s råd för mänskliga rättigheter för att
            rättfärdiga sin illegala ockupation, något som bevisar hur olämpligt
            valet av ordförandeland var.
          </p>
          <p xml:id="i-43QzepTk9hn6diJbbTsGfw">
            Världssamfundet har hitintills misslyckats med sitt uppdrag,
            och Marockos ockupation och plundring av landets råvaror kan fortgå.
            Det är en plundring som är en av huvudorsakerna till ockupationen.
            Det är viktigt att svenska företag och investerare inte bidrar
            till plundringen genom att investera i det ockuperade Västsahara
            och på det sättet bidra till att legitimera ockupationen. Norge
            har utarbetat tydliga riktlinjer gentemot företag och investerar
            för att tydliggöra detta. Sverige borde utarbeta liknande tydliga
            riktlinjer som klargör att det strider mot folkrätten att investera
            på ockuperat område Det är också viktigt att Sverige står fast
            vid sina tidigare principfasta och tydliga ställningstaganden
            om att EU inte ska ingå avtal med Marocko som inkluderar det ockuperade
            Västsahara. Sverige måste gå i spetsen för att FN och EU agerar
            med kraft gentemot Marocko och ser till att den utlovade folkomröstningen
            kommer till stånd. Sverige borde även i FN agera för att FN-organet
            Minurso får rätt att tala med den västsahariska befolkningen i
            den ockuperade delen av Västsahara och dokumentera brott mot de
            mänskliga rättigheterna. Så är det inte i nuläget.
          </p>
        </div>
        <div type="ipQuestion">
          <p xml:id="i-N18AsV5pfcb3Kghyh8SZoT">
            Mot denna bakgrund vill jag fråga utrikesminister Tobias Billström:
            <list rend="unordered">
              <item>
                Kommer ministern att ta några initiativ för att Sverige med kraft
                ska agera så att FN-sändebudet Mistura får möjlighet att utan
                förhinder utföra sitt uppdrag för att garantera Västsaharas rätt
                till självständighet och frihet?
              </item>
              <item>
                Kommer ministern att verka för att Sverige med kraft agerar för
                att den utlovade folkomröstningen om Västsahara snarast kommer
                till stånd?
              </item>
              <item>
                Avser ministern att verka för att FN-styrkan Minurso får i uppdrag
                att även övervaka de mänskliga rättigheterna?
              </item>
              <item>
                Har ministern för avsikt att se till att det utarbetas tydliga
                svenska riktlinjer för företag och investerare, som går ut på
                att avråda från att investera på ockuperat område i enlighet med
                folkrätten?
              </item>
              <item>
                Kommer ministern att se till att Sverige står fast vid tidigare
                ställningstaganden angående att handelsavtal mellan EU och Marocko
                inte ska inkludera det ockuperade Västsahara?
              </item>
            </list>
          </p>
        </div>
      </div>
    </body>
  </text>
</TEI>
