<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202324--0003">
  <teiHeader>
    <fileDesc>
      <titleStmt>
        <title>Interpellation 2023/24:3 av Malcolm Momodou Jallow (V)</title>
        <author>Malcolm Momodou Jallow (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2023/24:3 av Malcolm Momodou Jallow (V) till Statsrådet Andreas Carlson (KD) om Situationen på bostadsmarknaden</title>
          <idno type="rdwebb">HB103</idno>
          <ref type="dokument_url_text">https://data.riksdagen.se/dokument/HB103/text</ref>
          <ref type="dokument_url_html">https://data.riksdagen.se/dokument/HB103</ref>
          <ref type="dokumentstatus_url_xml">https://data.riksdagen.se/dokumentstatus/HB103</ref>
          <ref type="downloadurl">https://mhdownload.riksdagen.se/VOD1/HD/2442309280036031321_720p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/situationen-pa-bostadsmarknaden_HB103</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xte2hVf6qgEgJA6sWB1cDH</idno>
            <persName>Malcolm Momodou Jallow</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <persName>Statsrådet Andreas Carlson</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-3zFd9N3J9Mcj92iCwQMFFz">
          <note>Interpellationen är återtagen</note>
        </correspAction>
        <correspAction type="sent" xml:id="i-4kkZqMip7N4dxEpfNTjpvu" corresp="i-Xte2hVf6qgEgJA6sWB1cDH">
          <date when="2023-09-14"/>
        </correspAction>
        <correspAction type="received" xml:id="i-34w5RbesmoKH9o4CtJBqDK" corresp="i-V4PGuKUAKzYUXWKqj2bLeL">
          <date when="2023-09-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XYmQohhKHUZhQnprpypYpD">
            Interpellation 2023/24:3 Situationen på bostadsmarknaden av Malcolm
            Momodou Jallow (V) till Statsrådet Andreas Carlson (KD)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2LameDf1e4qQDsFLEPZhYb">
            Politik gör skillnad och kan förändra. Men förändring kräver
            både att rätt politiska beslut tas och att tillräckligt med resurser
            avsätts, om det är vad som krävs för att genomföra reformer som
            leder framåt. Regeringen och bostadsministern tar dock inte de
            rätta besluten för att stävja den samhällskris som vi går mot
            nu när bostadsbyggandet kollapsar.
          </p>
          <p xml:id="i-Hi67WNTSdaq4CM3CWQF8Z8">
            Bostadsbyggandet befinner sig på den lägsta nivån på tio år,
            och minskningen sedan förra året är den största på tre decennier.
            Byggföretagen talar om ”den värsta krisen sedan 1990-talet” och
            fackförbundet Byggnads kräver en kriskommission för att rädda
            bostadsproduktion och arbetstillfällen.
          </p>
          <p xml:id="i-9mpgNDpjDUrZ2sLEn9P589">
            Byggkrisen slår mot hela samhällsekonomin. Sektorn utgör runt
            11 procent av bnp, och av det är cirka hälften bostadsbyggande.
            Ett tvärstopp i byggsektorn resulterar alltså inte bara i en förvärrad
            bostadsbrist. Arbetslösheten riskerar att sprida sig som ringar
            på vattnet när beställningar till underleverantörer plötsligt
            upphör, studier måste avbrytas när studenterna inte har någonstans
            att bo och den stora samhällsomvandlingen till grön industri,
            som pågår i framför allt Norrland, blir omöjlig om bostäder saknas.
          </p>
          <p xml:id="i-LRgAMtocp7TxwobFxrPMdN">
            Så vad har den högerkonservativa regeringen gjort? Den har presenterat
            förslag om ”hårdare tag mot hyresgäster”. Den har presenterat
            förslag som går ut på att ännu fler av de hyresrätter som fortfarande
            finns kvar med någorlunda rimliga hyror ska säljas, via hyrköp
            eller till ägarlägenheter. Den gör allt för att minska antalet
            hyresrätter som den ökande gruppen hushåll med små resurser kan
            efterfråga. Och nu i dagarna meddelade regeringen att den avser
            att höja subventionerna till de rikastes köksrenoveringar än mer
            – genom ett utökat rotavdrag.
          </p>
          <p xml:id="i-CbdDBb6ciCrr5SwP2siVPQ">
            Detta är vad Sveriges regering föreslår för att få fart på byggandet.
            Fler nya kök åt dem som redan har mycket, ingenting till dem som
            saknar både ekonomiska resurser och ett eget hem.
          </p>
          <p xml:id="i-BNtzTGe9kRLDAqW2NQnDCH">
            Detta kanske inte är överraskande, från en regering som bekvämt
            nog verkar sakna all kontakt med verkligheten. Men det är likväl
            ett bedrövligt facit.
          </p>
          <p xml:id="i-F1wYgDR42pE99Xqad81m95">
            Bostadsbristen drabbar inte längre ”bara” en liten extra socialt
            utsatt grupp. En allt större grupp i samhället har numera ”bara”
            ett enda problem – dem har ingenstans att bo. Det som marknaden
            har producerat räcker inte i antal, och när det ändå finns en
            bostad har allt färre råd att köpa eller hyra den. Det kallas
            strukturell hemlöshet. Och strukturell hemlöshet kan inte lösas
            med sociala bostäder eller andra särlösningar. Det behövs fler
            vanliga bostäder som alldeles vanliga löntagare har råd med. Inget
            annat.
          </p>
          <p xml:id="i-SuuWgFwqN9gBBT75gsSv3J">
            Regeringens förslag löser ingen kris – varken på kort eller lång
            sikt. Regeringens subventioner till de rika kommer inte att öka
            bostadsbyggandet för dem som mest behöver det. Regeringens 60
            miljoner till Sveriges 290 kommuner för att fler småhus ska byggas
            kommer sannerligen inte att leda oss ur bostadsbristen.
          </p>
          <p xml:id="i-D451SZtVREiNFbesJHjN2H">
            Vänsterpartiet är inte ensamma om kritiken. I princip hela branschen
            skriker efter åtgärder, där ekonomiska incitament står högst på
            önskelistan. Mest skriker man från hyresrätternas sida, eftersom
            regeringen helt tycks ha glömt bort – eller rent av förträngt
            – att det är en stor och viktig upplåtelseform i vilken det bor
            3 miljoner hyresgäster i vårt land.
          </p>
          <p xml:id="i-FPRVsmvey2qwEAsxLFoz2c">
            En snabb blick på byggbranschens reaktioner på regeringens olika
            förslag säger egentligen det mesta.
          </p>
          <p xml:id="i-JsmqKuNmkasSZ7WgqLFnXV">
            Två privata bostadsjättar, Heimstaden och Veidekke, kallar förslagen
            ”en besvikelse”: ”vi får hoppas att regeringen återkommer med
            någon typ av riktad åtgärd för att stimulera tillgången till kapital
            eller som sänker kostnaderna så att byggkalkylerna kan gå ihop”,
            säger de sistnämnda. Även Hyresgästföreningen pekar på regeringens
            ensidiga fokus på ägare: ”ett utökat ROT-avdrag kommer inte få
            byggkalkylerna att gå ihop, det kommer inte bidra till upprustningen
            av 200 000 hyresbostäder och det kommer inte sänka trösklarna
            in på bostadsmarknaden”. Och fackförbundet Byggnads anser i sin
            tur att regeringens förslag är under all kritik: ”Det behövs rejäla
            satsningar som faktiskt gör skillnad här och nu. Återinför och
            utveckla investeringsstödet samt komplettera med förmånliga bygglån
            mot att en lägre hyra sätts”, säger de med anledningen av regeringens
            senaste utspel.
          </p>
          <p xml:id="i-HVR8KivsFgpFwx7i97RgMs">
            Det går alltså inte att uttrycka mycket tydligare än branschen
            själv gör det. Förslagen är ett pinsamt fiasko, som kommer i en
            tid då byggkrisen når sin djupaste svacka på flera decennier.
            Men för regeringen spelar det tydligen ingen roll hur djup krisen
            blir för bostadsbyggandet. Tiden går och det blir allt tydligare
            att någon finansiell stimulans för bostadsbyggandet inte kommer
            att komma från denna regering. Under tiden fortsätter det akuta
            läget att eskalera. Ungdomar har fortfarande ingenstans att bo.
            En allt större andel av befolkningen är hemlös. Fler barn vräks
            och hyror fortsätter öka i vansinnig takt, trots att fastighetsbolagen
            haft decennier av välmående tider. Nu ska hyresgästerna betala
            för deras räntehöjningar och för alla renoveringar som uteblivit
            under de goda åren. Människor blir allt fattigare och svenskarnas
            höga skuldsättning skapar stora problem.
          </p>
        </div>
        <div type="ipQuestion">
          <p xml:id="i-4BwF3kt9w9Em8UhFtYMmry">
            Mot bakgrund av vad som anförts ovan vill jag fråga statsrådet
            Andreas Carlson:
            <list rend="unordered">
              <item>
                Vilka åtgärder avser statsrådet att vidta för att hindra bostadsbyggandet
                från att sjunka ytterligare?
              </item>
              <item>
                Hur avser statsrådet att möta bostadsbristen för de mest ekonomiskt
                utsatta hushållen som de facto inte kan köpa ett småhus eller
                annat ägt boende?
              </item>
              <item>
                Vilka åtgärder avser statsrådet att vidta för att även personer
                utan kapital och/eller hög inkomst ska få en egen bostad?
              </item>
            </list>
          </p>
        </div>
      </div>
    </body>
  </text>
</TEI>
