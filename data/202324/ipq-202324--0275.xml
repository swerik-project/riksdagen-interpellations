<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202324--0275">
  <teiHeader>
    <fileDesc>
      <titleStmt>
        <title>Interpellation 2023/24:275 av Nadja Awad (V)</title>
        <author>Nadja Awad (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2023/24:275 av Nadja Awad (V) till Statsrådet Lotta Edholm (L) om NPF-elever och självmordsbenägenhet</title>
          <idno type="rdwebb">HB10275</idno>
          <ref type="dokument_url_text">https://data.riksdagen.se/dokument/HB10275/text</ref>
          <ref type="dokument_url_html">https://data.riksdagen.se/dokument/HB10275</ref>
          <ref type="dokumentstatus_url_xml">https://data.riksdagen.se/dokumentstatus/HB10275</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L9ZSh2ArmookNvPoaXVgbB</idno>
            <persName>Statsrådet Lotta Edholm</persName>
            <state ref="unknown" type="partyAffiliation">
              <desc>L</desc>
            </state>
          </person>
          <person gender="woman">
            <idno>i-S9N4wWD2qfoGM8u1D3QrvL</idno>
            <persName>Nadja Awad</persName>
            <state ref="unknown" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-WErXnnw8foGKy7m8qZ2zRk">
          <note>Interpellationen är återtagen</note>
        </correspAction>
        <correspAction type="sent" xml:id="i-SUPn1crKRdeTQz7CgWiQEj" corresp="i-S9N4wWD2qfoGM8u1D3QrvL">
          <date when="2023-12-01"/>
        </correspAction>
        <correspAction type="received" xml:id="i-CWFCfKgUWecMoiUv8rc16z" corresp="i-L9ZSh2ArmookNvPoaXVgbB">
          <date when="2023-12-04"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KuxeKpGaP2Mtntn7a6UHDR">
            Interpellation 2023/24:275 NPF-elever och självmordsbenägenhet
            av Nadja Awad (V) till Statsrådet Lotta Edholm (L)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-41YfEYC1SLUU7L3zkSFQdK">
            Ny statistik visar att risken för elever med NPF, neuropsykiatrisk
            funktionsnedsättning, som adhd och autism, är över sex gånger
            så stor i fråga om självmordsförsök eller att skada sig själva
            jämfört med elever som inte har NPF. Detta visar ny och unik statistik
            som föräldranätverket Rätten till utbildning har tagit fram med
            hjälp av SCB och Socialstyrelsen. Enligt forskare finns flera
            tidigare studier som visat liknande resultat, men nu har vi en
            nationell överblick.
          </p>
          <p xml:id="i-8oDkpHNHjQ2eazsN5V4XnN">
            Undersökningen, som är en fullpopulationsstudie av alla cirka
            120 000 avgångselever från grundskolan läsåret 2021/22, visar
            att elever med NPF står för hela 45 procent av alla självmordsförsök.
            Som NPF-elev räknas i denna analys elever som har någon av diagnoserna
            autism, add, adhd, dyslexi eller språkstörning men som dock inte
            har intellektuell funktionsnedsättning.
          </p>
          <p xml:id="i-FSe43CStjnG66SPmHgnLQC">
            Varje självmord är en katastrof. Det är därför akut att minska
            de orsaker som leder till att dessa eleverna har en ökad risk.
            Statistiken visar hur viktigt det är att elever med NPF får en
            likvärdig skolgång samtidigt som de får adekvat vård och stöd
            av barn- och ungdomspsykiatrin. Undersökning efter undersökning
            visar också att en övervägande orsak till att eleverna mår så
            dåligt är att skolan inte fungerar för dem.
          </p>
          <p xml:id="i-APPWrLv9Lbz4tA8ZhN4hNk">
            Skollagen ger alla elever rätt att få stöd och stimulans så att
            de utvecklas så långt som möjligt. Det står också tydligt att
            en strävan ska vara att uppväga skillnader i barnens och elevernas
            förutsättningar att tillgodogöra sig utbildningen. Elever ska
            ges det stöd som de har rätt till att så långt som möjligt motverka
            funktionsnedsättningens konsekvenser. Skolan måste få de resurser
            som krävs för att stödinsatser ska kunna sättas in så tidigt som
            möjligt. Men Sveriges Kommuner och Regioner, SKR, säger att det
            samlade underskottet för kommuner och regioner väntas uppgå till
            28 miljarder nästa år.
          </p>
          <p xml:id="i-d958e7Eq2ikAmvvF1ALa8">
            Regeringen lägger ungefär en tredjedel av vad välfärden behöver
            för att hålla ställningarna i ett redan pressat läge. Nedskärningarna
            i skolan kommer att slå hårdast mot elever med NPF och ytterligare
            förstora de siffror som den nya statistiken om självmordsbenägenheten
            bland NPF-elever presenterar.
          </p>
          <p xml:id="i-X1Y31iwh5BMTvoKC4yHpNa">
            Med anledning av vad som anförts ovan vill jag fråga statsrådet
            Lotta Edholm följande:
          </p>
          <p xml:id="i-KsHRQmReJ2xpzok78XgTNR">
            Vilka åtgärder avser statsrådet att vidta för att säkerställa
            att elever med NPF får en likvärdig skolgång givet det som framförs
            ovan?
          </p>
        </div>
      </div>
    </body>
  </text>
</TEI>
