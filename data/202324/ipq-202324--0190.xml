<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202324--0190">
  <teiHeader>
    <fileDesc>
      <titleStmt>
        <title>Interpellation 2023/24:190 av Carina Ödebrink (S)</title>
        <author>Carina Ödebrink (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2023/24:190 av Carina Ödebrink (S) till Statsrådet Andreas Carlson (KD) om Trähusindustrin och bostadsbyggandet</title>
          <idno type="rdwebb">HB10190</idno>
          <ref type="dokument_url_text">https://data.riksdagen.se/dokument/HB10190/text</ref>
          <ref type="dokument_url_html">https://data.riksdagen.se/dokument/HB10190</ref>
          <ref type="dokumentstatus_url_xml">https://data.riksdagen.se/dokumentstatus/HB10190</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6UNFa2V25wnCzLT178t6sh</idno>
            <persName>Carina Ödebrink</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <persName>Statsrådet Andreas Carlson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-HEkEfhFTGLJSM4q96bP78c">
          <note>Interpellationen är återtagen</note>
        </correspAction>
        <correspAction type="sent" xml:id="i-FPzSkbKL3apUZsgjrvfDno" corresp="i-6UNFa2V25wnCzLT178t6sh">
          <date when="2023-11-15"/>
        </correspAction>
        <correspAction type="received" xml:id="i-4d8YZTD3dSupYWWkQ5bLwA" corresp="i-V4PGuKUAKzYUXWKqj2bLeL">
          <date when="2023-11-17"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WwgAEicqC85ghhnmLDGaSL">
            Interpellation 2023/24:190 Trähusindustrin och bostadsbyggandet
            av Carina Ödebrink (S) till Statsrådet Andreas Carlson (KD)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VZnbWJmT2QBr2GGwFVK8Da">
            I Jönköpings län och i dess omgivning finns en stor andel av
            Sveriges industriella trähusproduktion. Det är en bransch som
            sysselsätter många smålänningar och som levererar klimatsmarta
            bostäder till hela landet. Enligt Träcentrum ligger 75 procent
            av landets träföretag, allt från snickerier, trähustillverkare,
            möbel- och inredningsföretag till sågverk, inom 15 mils radie
            från Nässjö. Att bygga fler bostäder i trä är dessutom bra för
            klimatet och bidrar till den gröna omställningen genom lägre utsläpp
            och att trämaterialet binder koldioxid.
          </p>
          <p xml:id="i-EZ9qA51gJfzkVntGBAXW9i">
            Sverige har fram till nyligen haft det mest omfattande bostadsbyggandet
            på 30 år, och det socialdemokratiska målet om 250 000 nya bostäder
            till 2020 uppnåddes med råge. Mellan åren 2015 och 2021 påbörjades
            i genomsnitt 60 000 bostäder per år. Det är ungefär den nivå på
            behovet av nya bostäder fram till år 2030 som Boverket då prognostiserade.
            Bostadsbyggandet har nu tvärnitat och ett osäkert världsläge med
            stigande materialpriser, ökat inflationstryck och stigande räntor
            skapar stor oro och osäkerhet för fastighets- och byggbranschen
            men även för hushållen.
          </p>
          <p xml:id="i-QdTe7rbEeFwaNge1td7Wsr">
            Den ekonomiska situationen har dramatiskt minskat efterfrågan
            på småhus och lägenheter. Trähusföretagen har blivit tvungna att
            göra sig av med personal, och enligt fackförbundet GS varselsiffor
            för perioden januari–september 2023 har varslen inom träindustriavtalet
            stigit med 400 procent jämfört med samma period förgående år.
            Man får nästan gå tillbaka till krisen på 90-talet för att hitta
            motsvarande varselsiffror inom träindustrin. Bara i juni varslades
            560 medlemmar. Hittills i år har över 2 000 varslats.
          </p>
          <p xml:id="i-9QLWZBKMT5f1KAM1bqT8s9">
            Kompetensbristen gör också att många företag håller hårt i sina
            anställda trots kraftigt minskad produktion. Man vill inte stå
            utan den kompetensen när krisen är över. Men detta skapar ytterligare
            kostnader som man riskerar att inte kunna bära.
          </p>
          <p xml:id="i-PyQCqMYiV6M46FrjdA9YRJ">
            Trähusindustrin och dess underleverantörer är viktiga arbetsgivare
            i Jönköpings län, och den dramatiska nedgången i efterfrågan drabbar
            därför länet extra hårt.
          </p>
          <p xml:id="i-SUNn4P5Ga57CeaXCGoFdhA">
            I dagsläget är det bostadsbrist i den överväldigande majoriteten
            av Sveriges kommuner samtidigt som bostadsproduktionen sjunker
            till de lägsta nivåerna sedan 90-talskrisen.
          </p>
        </div>
        <div type="ipQuestion">
          <p xml:id="i-NgHS3TjZBLLm6fvXpjm4vd">
            Med anledning av ovanstående vill jag ställa följande frågor
            till statsrådet Andreas Carlson:
            <list rend="unordered">
              <item>
                Vilka initiativ avser statsrådet att ta för att stötta trähusindustrin
                och Jönköpings län genom den akuta krisen?
              </item>
              <item>
                Vilka åtgärder tänker statsrådet vidta för att snabbt få igång
                byggandet av småhus och lägenheter?
              </item>
              <item>
                Avser statsrådet, inom sitt ansvarsområde, att agera för att
                regeringen ska göra insatser för arbetslösa och för att säkra
                kompetensförsörjningen framåt i branschen?
              </item>
            </list>
          </p>
        </div>
      </div>
    </body>
  </text>
</TEI>
