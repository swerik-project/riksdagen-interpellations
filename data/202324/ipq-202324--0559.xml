<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202324--0559">
  <teiHeader>
    <fileDesc>
      <titleStmt>
        <title>Interpellation 2023/24:559 av Nadja Awad (V)</title>
        <author>Nadja Awad (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2023/24:559 av Nadja Awad (V) till Statsrådet Anna Tenje (M) om Nedskärningar och personalbrist inom äldreomsorgen</title>
          <idno type="rdwebb">HB10559</idno>
          <ref type="dokument_url_text">https://data.riksdagen.se/dokument/HB10559/text</ref>
          <ref type="dokument_url_html">https://data.riksdagen.se/dokument/HB10559</ref>
          <ref type="dokumentstatus_url_xml">https://data.riksdagen.se/dokumentstatus/HB10559</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-U4pHk2tFdyZvzTiVobxoV7</idno>
            <persName>Statsrådet Anna Tenje</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-S9N4wWD2qfoGM8u1D3QrvL</idno>
            <persName>Nadja Awad</persName>
            <state ref="Q110837" type="partyAffiliation">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-DbrnYXsMb7eB1HvPThAxVj">
          <note>Interpellationen är återtagen</note>
        </correspAction>
        <correspAction type="sent" xml:id="i-DCC1vfFVgM5PBjVdU8pNiv" corresp="i-S9N4wWD2qfoGM8u1D3QrvL">
          <date when="2024-02-26"/>
        </correspAction>
        <correspAction type="received" xml:id="i-5GbnUs69fmZzg15QabkCQ4" corresp="i-U4pHk2tFdyZvzTiVobxoV7">
          <date when="2024-02-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HRVPz9dWREAHSgpHkAawJQ">
            Interpellation 2023/24:559 Nedskärningar och personalbrist inom
            äldreomsorgen av Nadja Awad (V) till Statsrådet Anna Tenje (M)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Jx4T9EYAExyhRB2fnAkLdn">
            Behovet av att säkerställa att det finns tillräckligt med personal
            inom äldreomsorgen har varit akut under lång tid. I dag är behovet
            mer skriande än någonsin i och med regeringens och Sverigedemokraternas
            nedskärningar i äldreomsorgen. Bemanning och kompetens är en förutsättning
            för att det ska vara möjligt att upprätthålla en hög kvalitet
            och därmed den rätt till vård och omsorg som vi alla har. För
            att få en jämlik äldreomsorg behöver kommunerna tillföras tillräckliga
            resurser och arbetsvillkoren för äldreomsorgens personal förbättras.
          </p>
          <p xml:id="i-7J2npK1gtqg1CgVAVRoui4">
            Vänsterpartiet har under lång tid påpekat risken med nedmontering
            och fragmentisering av den svenska välfärden. Tyvärr har vi kunnat
            konstatera genom konsekvenserna av coronapandemin att det tydligt
            har lett till stora brister, särskilt inom äldreomsorgen. Besparingar
            och privatiseringar har bidragit till en kraftigt underdimensionerad
            vård och omsorg. Privatiseringarna har också resulterat i många
            timvikarier, lägre bemanning, hög personalomsättning och sämre
            löner.
          </p>
          <p xml:id="i-XsX1wogJCor49CwUEMYsMk">
            Situationen inom äldreomsorgen har genom detta påmint oss om
            den ojämlikhet och ojämställdhet som råder. Äldreomsorgens yrken
            är kvinnodominerade. Drygt 90 procent av alla undersköterskor
            är kvinnor. Listan kan också göras lång över hur undersköterskeyrket
            är undervärderat. Som exempel är det vanligare med tidsbegränsade
            anställningar inom lågavlönade och kvinnodominerade yrken. Inom
            den kommunala äldreomsorgen utförs nästan 20 procent av den arbetade
            tiden av visstidsanställd personal, antingen timavlönade eller
            månadsavlönade. Därtill är andelen män bland cheferna högre än
            andelen män bland de anställda inom i stort sett alla branscher.
            Det gäller också för äldreomsorgen där en majoritet av alla chefer
            är kvinnor, men andelen kvinnor bland cheferna är lägre än andelen
            kvinnor bland de anställda. Arbetarkvinnors löner är dessutom
            endast 88 procent av männens.
          </p>
          <p xml:id="i-JN2SPAiRXaQcP4SjKZqGET">
            En satsning på resurser för att förbättra villkoren inom äldreomsorg
            blir därför en mycket tydlig satsning på kvinnors löner, arbetsvillkor
            och arbetsmiljö – särskilt för arbetarkvinnor. Vänsterpartiet
            kan inte nog understryka vikten av en sådan satsning. Därför är
            regeringens och Sverigedemokraternas nedskärningar i äldreomsorgen
            förödande.
          </p>
          <p xml:id="i-VYEuGjJWbQC4Rjbt3G5iQv">
            Larmen från personalen själv talar sitt tydliga språk. I en undersökning
            från Kommunal säger en majoritet av de anställda att de inte vill
            vara kvar inom yrket om tre år på grund av att de upplever att
            arbetet är för fysiskt och psykiskt påfrestande. Det går att förstå
            i ljuset av statistik från Sveriges Kommuner och Regioner, SKR,
            som visar att omkring en femtedel av de anställda inom äldreomsorgen
            har en timavlönad anställning – trots bland annat Coronakommissionens
            kritik mot anställningsformen.
          </p>
          <p xml:id="i-SYJV1yzLFC7Q4wKdwcdZuf">
            Sedan 2020 har Äldreomsorgslyftet pågått. Det är en statlig satsning
            som innebär att anställda inom äldreomsorgen kan vidareutbilda
            sig till vårdbiträde, undersköterska eller specialistundersköterska
            på betald arbetstid. Vänsterpartiet ser positivt på Äldreomsorgslyftet,
            och oroas därför av att det i Socialstyrelsens senaste redovisning
            av Äldreomsorgslyftet för 2022 framgår att kommunerna har svårigheter
            med att nyttja Äldreomsorgslyftet.
          </p>
          <p xml:id="i-EbYGNvKAKYexStnXYGV3Vb">
            År 2022 fick 287 kommuner cirka 1,68 miljarder i statsbidrag
            för Äldreomsorgslyftet. Men av detta användes bara 1,3 miljarder,
            samma nivå som för 2021. Huvudskälet till att hela statsbidraget
            inte utnyttjades är liksom tidigare år personalbrist, enligt Socialstyrelsens
            redovisning. SKR förklarar att en del kommuner har haft svårt
            att släppa iväg medarbetare på utbildning för att de helt enkelt
            inte har tillräckligt med övrig personal och vikarier.
          </p>
          <p xml:id="i-YSsbVknu18fUndugPXf4Zu">
            Detta är en signal om att äldreomsorgen måste få de resurser
            som krävs av regeringen för att bland annat behålla nuvarande
            personal och anställa ny personal för att möta den demografiska
            utvecklingen. Men när regeringens och Sverigedemokraternas nedskärningslinje
            bara ger en tredjedel av vad välfärden behöver för att hålla ställningarna
            i ett redan pressat läge kommer det att leda till ytterligare
            nedskärningar. I äldreomsorgens fall kommer det att bli ännu svårare
            att nyttja Äldreomsorgslyftet om det saknas tillräckligt mycket
            personal för att kunna erbjuda utbildning på betald arbetstid.
          </p>
          <p xml:id="i-QLmB25qm9NawwMxYESwAVP">
            Därtill fortsätter de alarmerande rapporterna om vanvård av privata
            aktörer att komma in. I Linköping har rapporter om uteblivna besök,
            utebliven medicinering, äldre som lämnas i timmar i sin säng med
            nedkissade lakan och larm som inte fungerar blivit vardag. I Mora
            tog kommunen över verksamheten i offentlig regi efter allvarlig
            vanvård av ett privat bolag. Totalt sett har privatiseringarna
            inom äldreomsorgen resulterat i många timvikarier, lägre bemanning
            och hög personalomsättning. När ägare plockar ut vinster samtidigt
            som äldre med hemtjänst vanvårdas visar det vad vinstjakten leder
            till. Vänsterpartiet anser därför att vinster i välfärden ska
            förbjudas och att företagens fria etableringsrätt ska avskaffas.
            Valfrihet ska gälla för brukare, inte företag.
          </p>
        </div>
        <div type="ipQuestion">
          <p xml:id="i-4EB625vFMjHLiXZ8K758NG">
            Med anledning av detta vill jag fråga statsrådet Anna Tenje:
            <list rend="unordered">
              <item>
                Vilka åtgärder avser statsrådet att vidta för att säkerställa
                att Äldreomsorgslyftet ska kunna användas av kommunerna?
              </item>
              <item>
                Vilka åtgärder avser statsrådet att vidta för att mota personalbristen
                och förbättra villkoren för den kvinnodominerade personalen inom
                äldreomsorgen?
              </item>
              <item>
                Avser statsrådet att vidta åtgärder mot bakgrund av rapporterna
                om vanvård av privata aktörer inom äldreomsorgen?
              </item>
            </list>
          </p>
        </div>
      </div>
    </body>
  </text>
</TEI>
