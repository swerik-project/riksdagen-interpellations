<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202324--0634">
  <teiHeader>
    <fileDesc>
      <titleStmt>
        <title>Interpellation 2023/24:634 av Daniel Vencu Velasquez Castro (S)</title>
        <author>Daniel Vencu Velasquez Castro (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2023/24:634 av Daniel Vencu Velasquez Castro (S) till Utrikesminister Tobias Billström (M) om Situationen för hbtqi-personer i Turkiet </title>
          <idno type="rdwebb">HB10634</idno>
          <ref type="dokument_url_text">https://data.riksdagen.se/dokument/HB10634/text</ref>
          <ref type="dokument_url_html">https://data.riksdagen.se/dokument/HB10634</ref>
          <ref type="dokumentstatus_url_xml">https://data.riksdagen.se/dokumentstatus/HB10634</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VSbEG19CEMJ1aVwTdmw9Jp</idno>
            <persName>Daniel Vencu Velasquez Castro</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <persName>Utrikesminister Tobias Billström</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-A5SamZaUWN3n5AkbuDVrx1">
          <note>Interpellationen är inlämnad</note>
        </correspAction>
        <correspAction type="sent" xml:id="i-XFRKxxmREeJrzG8ukg8osv" corresp="i-VSbEG19CEMJ1aVwTdmw9Jp">
          <date when="2024-03-15"/>
        </correspAction>
        <correspAction type="received" xml:id="i-2m21Ax1nz2MaXmfYxijw8w" corresp="i-KPGvtK4s6Zp3E6XH6vj18n">
          <date when="2024-03-19"/>
        </correspAction>
        <correspAction type="answered" xml:id="i-a5z3vsdoG1nRqtH7JtEVa">
          <date when="2024-04-05"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-ieBXjVa2Fi4rHPVCtZXwM">
            Interpellation 2023/24:634 Situationen för hbtqi-personer i Turkiet
            av Daniel Vencu Velasquez Castro (S) till Utrikesminister Tobias
            Billström (M)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DWMYvnFkFhkhAPNqt1oo2D">
            Respekt för och upprätthållandet av rättsstatens principer och
            mänskliga rättigheter är vitala i Sveriges bilaterala och multilaterala
            relationer i en tid där allt fler länder går i en auktoritär riktning.
            ILGA-Europe är en organisation som arbetar med hbtqi-personers
            rättigheter i hela världen och släpper årligen rapporter om och
            sammanställningar över hur länder arbetar med hbtqi-personers
            rättigheter. Varje år släpper de regnbågskartan, som rankar 49
            länder i Europa med omnejd mellan 0 och 100 procent i deras hbtqi-politik:
            i den rankningen hamnar Turkiet sist med 4 procent.
          </p>
          <p xml:id="i-8YoRc2NNrMV5GT4WpeN8Na">
            Diskrimineringen av hbtqi-personer i Turkiet är utbredd, och
            rättigheter såsom bostad, arbete, familj och utbildning är inte
            lika tillgängliga för hbtqi-personer som för andra. I grunden
            handlar det om att Turkiet helt saknar lagstiftning som skyddar
            hbtqi-personer, och det resulterar i en systematisk och institutionell
            diskriminering som begränsar deras handlingsutrymme i landet.
          </p>
          <p xml:id="i-AynFhy8HnNXkfHiW4iVLEm">
            Det finns flera fall där avsaknaden av en antidiskrimineringslag
            som skyddar hbtqi-personer fått irreversibla konsekvenser för
            såväl individer som hbtqi-communityn i stort. Hedersrelaterade
            mord, våld mot hbtqi-personer samt hat och hot är vardagliga företeelser
            för hbtqi-personer i Turkiet. Vidare ser vi hur de statliga medierna
            används för att censurera material som visar hbtqi-personer eller
            andra former av normbrytande beteenden.
          </p>
          <p xml:id="i-EtZ1pVANSTtbgaLVG4YZTo">
            President Recep Tayyip Erdoğan kampanjade i den senaste valrörelsen
            och benämnde hbtqi-personer som ett ”hot mot samhället” och att
            de behöver ”bekämpas”, något som han har samlat landets konservativa
            krafter kring.
          </p>
          <p xml:id="i-Y39jSbw2DrzsTw9iSh87ET">
            För 20 år sedan såg framtiden ljusare ut i Turkiet med första
            prideparaden i Istanbul 2003 och med allt fler som vågade vara
            öppna hbtqi-personer i landet. Men sedan 2015 är prideparader
            förbjudna, och förföljelsen, trakasserierna och hatet har ökat
            i takt med att den turkiska staten höjt tonläget mot hbtqi-personer.
          </p>
          <p xml:id="i-CddBsBg1iadbqdjpYBTyHa">
            I flera uttalanden från Tobias Billström och andra representanter
            från regeringsunderlaget har Turkiet betecknats som en demokrati.
          </p>
        </div>
        <div type="ipQuestion">
          <p xml:id="i-WUzpa7uuqzsdamyqwnmxi8">
            Till följd av situationen i Turkiet och utrikesministerns uttalanden
            vill jag fråga utrikesminister Tobias Billström:
            <list rend="unordered">
              <item>
                Är Turkiet, i ministerns mening, en välfungerande demokrati som
                står upp för alla människors lika värde eller tänker ministern
                mot bakgrund av det som har framförts ta några initiativ?
              </item>
              <item>
                Vilka möjliga vägar ser ministern att han kan använda för att
                påverka den turkiska staten när det gäller den behandling som
                beskrivs ovan av hbtqi-personer?
              </item>
              <item>
                Vad gör ministern och regeringen för att stödja hbtqi-personer
                och organisationer som arbetar med dessa frågor i Turkiet?
              </item>
            </list>
          </p>
        </div>
      </div>
    </body>
  </text>
</TEI>
