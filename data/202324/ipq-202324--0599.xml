<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202324--0599">
  <teiHeader>
    <fileDesc>
      <titleStmt>
        <title>Interpellation 2023/24:599 av Lotta Johnsson Fornarve (V)</title>
        <author>Lotta Johnsson Fornarve (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2023/24:599 av Lotta Johnsson Fornarve (V) till Statsrådet Johan Forssell (M) om Jämställdhetsfokus i biståndet</title>
          <idno type="rdwebb">HB10599</idno>
          <ref type="dokument_url_text">https://data.riksdagen.se/dokument/HB10599/text</ref>
          <ref type="dokument_url_html">https://data.riksdagen.se/dokument/HB10599</ref>
          <ref type="dokumentstatus_url_xml">https://data.riksdagen.se/dokumentstatus/HB10599</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7EGhEVdWhirq9oiHvVcrQR</idno>
            <persName>Lotta Johnsson Fornarve</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-NRWqqo7iPdzBV8QrJyKnQb</idno>
            <persName>Statsrådet Johan Forssell</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-NRWqqo7iPdzBV8QrJyKnQb</idno>
            <persName>Statsrådet Johan Forssell</persName>
            <state ref="unknown" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-HeY5KK4DLfdrCVrnR4aaX1">
          <note>Interpellationen är inlämnad</note>
        </correspAction>
        <correspAction type="sent" xml:id="i-FTfZ2U6ycZyBrwR6itHo6j" corresp="i-7EGhEVdWhirq9oiHvVcrQR">
          <date when="2024-03-04"/>
        </correspAction>
        <correspAction type="received" xml:id="i-PLfM6v4gezNfykS1siaC3D" corresp="i-NRWqqo7iPdzBV8QrJyKnQb">
          <date when="2024-03-06"/>
        </correspAction>
        <correspAction type="answered" xml:id="i-EJiKBf7GDveL1DVtzasEAC" corresp="i-NRWqqo7iPdzBV8QrJyKnQb">
          <date when="2024-04-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-V48ECoEQTzpQifMi1MBeQs">
            Interpellation 2023/24:599 Jämställdhetsfokus i biståndet av
            Lotta Johnsson Fornarve (V) till Statsrådet Johan Forssell (M)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5b8Fk5XD1e9UKMgvyPcEYB">
            Ett av regeringens första beslut inom utrikespolitiken var att
            Sverige inte längre skulle bedriva en feministisk utrikespolitik.
            Enligt utrikesminister Tobias Billström skymde ”etiketten” innehållet.
            Däremot skulle inte själva innehållet påverkas i någon högre utsträckning.
            I regeringens budgetproposition 2023/24 går det till exempel att
            läsa att ”jämställdhet är ett svenskt kärnvärde”.
          </p>
          <p xml:id="i-PkeptNis4hxvg3PSpTDDP8">
            Liknande formuleringar återfinns i regeringens nya reformagenda
            för biståndet. Där står det att svenskt bistånd ska vara en tydlig
            kraft för jämställdhet och att fokus ska vara två övergripande
            områden: ”främja kvinnors och flickors möjlighet att fritt bestämma
            över sina liv och kroppar” och ”stärka kvinnors och flickors ekonomiska
            egenmakt”. För mig och Vänsterpartiet är det självklara utgångspunkter
            för svenskt bistånd. Men genusperspektivet behöver genomsyra alla
            områden, oavsett om det handlar om infrastruktursatsningar, handelsavtal
            eller vapenexport.
          </p>
          <p xml:id="i-PuMNHk66abxhwAWzSDP82p">
            Frågan är också hur jämställdhetsperspektivet de facto påverkas
            när regeringen samtidigt försämrar de faktiska förutsättningarna
            för ett bistånd för jämlikhet och rättvisa. På vilket sätt gynnas
            flickor och kvinnor i världen av ett minskat bistånd och ett bistånd
            som ska bedrivas utifrån svenska intressen? På vilket sätt bidrar
            det svenska biståndet till ökad jämställdhet genom att fokusera
            biståndet till områden med minskat jämställdhetsfokus?
          </p>
          <p xml:id="i-NHaWBHN3J2WPhknGog7M4c">
            Regeringen vill till exempel öka andelen privatsektorsbistånd.
            Studien Mobilising Private Development Finance: Implications for
            Overall Aid Allocations (2020:1) från Expertmyndigheten för biståndsanalys
            (EBA) visar att bara 2 procent av privatsektorsbiståndet har jämställdhetsfokus.
            Det ska jämföras med 40 procent i det vanliga bilaterala biståndet.
          </p>
          <p xml:id="i-DKe69Sair8nwZukdwq5GeL">
            Samma sak gäller den tätare kopplingen mellan bistånd och handel,
            där ojämlikheten mellan kvinnor och män riskerar att förstärkas.
            Kommerskollegium konstaterar till exempel i sin rapport Trade
            and Gender Equality, The role of trade policy (2020) att det är
            avgörande att handelsfrågor även inkluderar ett jämställdhetsperspektiv.
          </p>
          <p xml:id="i-CjovuCAitB3uDBJxXLV5Tz">
            För ett svenskt bistånd som på allvar bidrar till jämställdhet
            i världen krävs mer än ord på ett papper. Det kräver ett aktivt
            arbete, konkreta strategier och planer, tillräckliga medel, långsiktighet
            och framför allt en politisk vilja.
          </p>
        </div>
        <div type="ipQuestion">
          <p xml:id="i-HxMGpykxYyKJFdXG6SxjnK">
            Med anledning av vad som anförts ovan vill jag fråga statsrådet
            Johan Forssell:
            <list rend="unordered">
              <item>
                Har det gjorts någon konsekvensanalys av hur slopandet av enprocentsmålet
                och det minskade biståndet påverkar jämställdhetsarbetet inom
                svenskt bistånd, och kan statsrådet i så fall redogöra för resultatet?
              </item>
              <item>
                Har det gjorts någon konsekvensanalys av hur jämställdhetsperspektivet
                i svenskt bistånd påverkas av regeringens omläggning av biståndet
                i och med den nya reformagendan, och kan statsådet i så fall redogöra
                för resultatet?
              </item>
              <item>
                Kommer statsrådet att ta initiativ för en plan för hur jämställdhetsperspektivet
                ska integreras inom alla delar i bistånds- och utrikespolitiken;
                privatsektor och handel inkluderat?
              </item>
              <item>
                På vilket sätt kommer statsrådet att arbeta för att en ökad andel
                privatsektorsbistånd inte ska bidra till ett minskat jämställdhetsfokus
                inom svenskt bistånd?
              </item>
            </list>
          </p>
        </div>
      </div>
    </body>
  </text>
</TEI>
