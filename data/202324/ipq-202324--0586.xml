<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202324--0586">
  <teiHeader>
    <fileDesc>
      <titleStmt>
        <title>Interpellation 2023/24:586 av Lorena Delgado Varas (V)</title>
        <author>Lorena Delgado Varas (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2023/24:586 av Lorena Delgado Varas (V) till Statsrådet Johan Forssell (M) om Sveriges agerande i förhandlingarna om LBI</title>
          <idno type="rdwebb">HB10586</idno>
          <ref type="dokument_url_text">https://data.riksdagen.se/dokument/HB10586/text</ref>
          <ref type="dokument_url_html">https://data.riksdagen.se/dokument/HB10586</ref>
          <ref type="dokumentstatus_url_xml">https://data.riksdagen.se/dokumentstatus/HB10586</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Srv2XCR7hGVyZ66wLkW6ad</idno>
            <persName>Lorena Delgado Varas</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-NRWqqo7iPdzBV8QrJyKnQb</idno>
            <persName>Johan Forssell</persName>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-MDR5ef52ChbZAAMHQ1N64y">
          <note>Interpellationen är inlämnad</note>
        </correspAction>
        <correspAction type="sent" xml:id="i-Wp2LK65LR2eUXGHA4WV32z" corresp="i-Srv2XCR7hGVyZ66wLkW6ad">
          <date when="2024-02-29"/>
        </correspAction>
        <correspAction type="received" xml:id="i-Lc9McUB3tVQACBecWyBr2L" corresp="i-NRWqqo7iPdzBV8QrJyKnQb">
          <date when="2024-03-05"/>
        </correspAction>
        <correspAction type="answered" xml:id="i-kv98xPKtC5yh73mTNvZE1" corresp="i-NRWqqo7iPdzBV8QrJyKnQb">
          <date when="2024-04-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Js6UhApbDgTdhbUK9MWjLL">
            Interpellation 2023/24:586 Sveriges agerande i förhandlingarna
            om LBI av Lorena Delgado Varas (V) till Statsrådet Johan Forssell
            (M)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Dx21NqwTS1qWwhKSCUt5qk">
            Transnationella företag har i dag större makt och inflytande
            än någonsin. Det finns tusentals handels- och investeringsavtal
            som skyddar företags investeringar genom så kallade tvistlösningsmekanismer,
            Investor State Dispute Settlements (ISDS). Dessa mekanismer ger
            företag möjlighet att stämma regeringar när de instiftar lagar
            och regler som missgynnar företagens intressen. Tvisterna löses
            i ett parallellt juridiskt system som är överordnat nationella
            rättssystem. Till skillnad från nationella domstolar, som prövar
            fallen utifrån demokratiskt stiftade lagar, grundar sig ISDS-domar
            enbart på handelsavtal. Strängare miljökrav, höjda minimilöner
            och åtgärder i samband med den globala coronapandemin eller för
            att implementera de globala målen och Parisavtalet – alltså bidra
            till den nödvändiga klimatomställningen – är några exempel på
            åtgärder som företag ansett har missgynnat deras investeringar
            och därmed fått dem att stämma länder på miljardbelopp.
          </p>
          <p xml:id="i-7xTfXWds5UpdRDwCEj6g8T">
            Samtidigt saknas det internationellt bindande regler för att
            hålla företag ansvariga i fall då människor eller miljö drabbas
            negativt. Detta sker dagligen, exempelvis genom exploatering av
            arbetare, miljöförstöring, skatteflykt och samhällsförödelse i
            spåren av extraktiva projekt. Länder i det globala syd där naturresurser
            utvinns i stor skala är extra utsatta. Och grupper av människor
            som är mer sårbara, som kvinnor och urfolk, drabbas ännu hårdare.
          </p>
          <p xml:id="i-2JE6gQdHBZikTDoysdCSN3">
            Just transnationella företags komplexa strukturer och ofta långa
            värdekedjor gör att dessa är extra svåra att ställa till svars
            juridiskt. Till exempel bär det amerikanska oljebolaget Chevron,
            före detta Texaco, ansvar för en av de största miljökatastroferna
            genom tiderna. Under tre decennier dumpade företaget motsvarande
            650 000 fat råolja i stora delar av nordöstra Ecuador och gav
            upphov till det som ibland benämns som Amazonas Tjernobyl. Än
            i dag påverkas tusentals människor i området, främst urfolk och
            småbrukare, av oljeföroreningarna.
          </p>
          <p xml:id="i-GDpJfYApGsrEB9JNLTM9Bt">
            För att komma till rätta med transnationella företags straffrihet
            antog FN:s råd för mänskliga rättigheter 2014 en resolution som
            krävde upprättandet av ett globalt bindande fördrag för transnationella
            företag vad gäller mänskliga rättigheter. Fullständigt namn är
            International Legally Binding Instrument to Regulate, in International
            Human Rights Law, the Activities of Transnational Corporations
            and Other Business Enterprises, förkortat LBI. Fördraget förhandlas
            i oktober varje år, nu senast den 23–27 oktober i Genève. Varken
            Sverige eller EU har hittills deltagit aktivt som förhandlande
            part i förhandlingarna.
          </p>
          <p xml:id="i-ABjF73q1Hi3TCqkhEbnhJu">
            Vi vill att Sverige ska engagera sig i förhandlingarna. Exemplet
            med Chevron är tyvärr inget fruktansvärt undantag. Liknande fall
            av miljöförstöring och kränkningar av mänskliga rättigheter förekommer
            dagligen. Det är mer än tio år sedan – år 2011 – FN:s vägledande
            principer för företag och mänskliga rättigheter, United Nations
            Guiding Principles on Business and Human Rights, UNGPs, antogs.
            Tillräckligt med tid har passerat sedan antagandet för att med
            säkerhet kunna säga att frivilliga principer och riktlinjer inte
            räcker till. Det som är en gemensam brist för UNGPs och andra
            internationella riktlinjer och principer är att de inte är bindande.
            Det finns därmed inga möjligheter att juridiskt följa upp och
            ställa transnationella företag till svars när de bidrar till kränkningar
            av mänskliga rättigheter eller miljöförstöring.
          </p>
          <p xml:id="i-5g1tdUe7pj59T2PPiT33tp">
            EU arbetar just nu med en lagstiftning som gör det obligatoriskt
            för europeiska företag att genomföra riskanalyser – identifiera,
            hantera och förhindra risker – av företagets möjliga påverkan
            på miljö och mänskliga rättigheter. Dock täcker inte heller EU:s
            direktiv de juridiska luckor på internationell nivå som möjliggör
            straffrihet för just transnationella företag, detta då mekanismer
            för ansvarsutkrävande inte ingår.
          </p>
          <p xml:id="i-MT7vYsZvvLVKntqDqV3byD">
            Sverige brukar vara en stark förespråkare för mänskliga rättigheter
            i internationella sammanhang. Vi ser därför att regeringen bör
            engagera sig för att få ett starkt LBI på plats. Det behöver vara
            bindande för företag att vidta förebyggande åtgärder genom tillbörlig
            aktsamhet för att undvika att mänskliga rättigheter och miljö
            kränks. Det är även av särskild vikt att minska rättsliga och
            andra eventuella hinder för att skapa förutsättningar för offer
            att få sin sak prövad samt att se till att fördraget blir överordnat
            handels- och investeringsavtal.
          </p>
        </div>
        <div type="ipQuestion">
          <p xml:id="i-N1njpjeZEqvxs5CLB8CnG1">
            Med anledning av detta vill jag fråga statsrådet Johan Forssell:
            <list rend="unordered">
              <item>
                Vilka skäl ligger till grund för att Sverige inte deltar aktivt
                i förhandlingarna om LBI?
              </item>
              <item>
                Vilka skäl ligger till grund för att Sverige inte verkar aktivt
                för att ge EU ett förhandlingsmandat i förhandlingarna för LBI?
              </item>
              <item>
                Givet investeringsskyddsmekanismer och komplexa transnationella
                företagsstrukturer och svårigheten för människor som drabbas negativt
                av transnationella företags verksamheter, på vilket sätt ser statsrådet
                och regeringen att säkerställandet av mänskliga rättigheter kan
                garanteras av stater utan bindande internationella regler?
              </item>
            </list>
          </p>
        </div>
      </div>
    </body>
  </text>
</TEI>
