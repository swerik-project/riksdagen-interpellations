<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202324--0188">
  <teiHeader>
    <fileDesc>
      <titleStmt>
        <title>Interpellation 2023/24:188 av Eric Palmqvist (SD)</title>
        <author>Eric Palmqvist (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2023/24:188 av Eric Palmqvist (SD) till Statsrådet Lotta Edholm (L) om Totalförsvarsutbildning i skolan</title>
          <idno type="rdwebb">HB10188</idno>
          <ref type="dokument_url_text">https://data.riksdagen.se/dokument/HB10188/text</ref>
          <ref type="dokument_url_html">https://data.riksdagen.se/dokument/HB10188</ref>
          <ref type="dokumentstatus_url_xml">https://data.riksdagen.se/dokumentstatus/HB10188</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L9ZSh2ArmookNvPoaXVgbB</idno>
            <persName>Statsrådet Lotta Edholm</persName>
            <state ref="unknown" type="partyAffiliation">
              <desc>L</desc>
            </state>
          </person>
          <person gender="man">
            <idno>i-Y6pV2kmHmseFnW9xv9t8yX</idno>
            <persName>Eric Palmqvist</persName>
            <state ref="unknown" type="partyAffiliation">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-CdMMtTuF1WaudXVociwJJ">
          <note>Interpellationen är återtagen</note>
        </correspAction>
        <correspAction type="sent" xml:id="i-3Yvc52ECbghmWitXmFWePL" corresp="i-Y6pV2kmHmseFnW9xv9t8yX">
          <date when="2023-11-15"/>
        </correspAction>
        <correspAction type="received" xml:id="i-229aAgcNdp4zFgZnfuh2VD" corresp="i-L9ZSh2ArmookNvPoaXVgbB">
          <date when="2023-11-17"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PrTZrLD72mEgRWCSMHEXWJ">
            Interpellation 2023/24:188 Totalförsvarsutbildning i skolan av
            Eric Palmqvist (SD) till Statsrådet Lotta Edholm (L)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6CwKo2s2saBrzkPTysdZ7r">
            Den 8 november hölls ett informationsmöte i riksdagens plenisal
            på temat ”Riksdagens roll vid krig och krigsfara” anordnat av
            talmannen. Deltog i mötet gjorde en rad inbjudna personer för
            att utifrån sin respektive profession eller befattning tala om
            ämnen inom ramarna för temat för dagen.
          </p>
          <p xml:id="i-Gg2dCzywokefW5XbgtNDyj">
            En av dem som såväl talade som svarade på ledamöternas frågor
            den aktuella dagen var Sveriges överbefälhavare Micael Bydén.
            Mycket av det han talade om kretsade kring frågor som rör totalförsvaret
            och totalförsvarsplikten.
          </p>
          <p xml:id="i-5XEVPKXnJk2i9D6Fa5sNck">
            Överbefälhavare Micael Bydén uttryckte i samband med detta en
            frustration över den generellt dåliga kunskapen om denna plikt
            och vad den innebär. Han underströk att skolan har en viktig roll
            att fylla och efterlyste att skolan skulle undervisa i detta vilket
            den inte gör i dag.
          </p>
          <p xml:id="i-WcejmWkr3CJec3LGKjjkoK">
            Mot bakgrund av att jag under flera års tid motionerat om att
            införa ”totalförsvarskunskap” som ett obligatoriskt inslag i den
            svenska skolan är det naturligtvis glädjande att Sveriges överbefälhavare
            så tydligt tycks dela min uppfattning om vikten av detta.
          </p>
          <p xml:id="i-AkTkXrGzFi9Np1p7bxVQvE">
            Vi lever i en orolig tid och få saker kan framstå som så demoraliserande
            som ovisshet och okunskap om vad man kan och ska göra i en krissituation.
            Det enda sättet att föregripa detta är genom kunskapsspridning,
            alltså utbildning!
          </p>
          <p xml:id="i-2zJ6rQn7CFmL7uxbmZky5D">
            Under kalla krigets decennier genomgick i stort sett alla unga
            svenska män värnplikten, och några av landets viktigaste industrier
            och samhällsinrättningar hade egna så kallade driftvärn. Det var
            en tid då så gott som alla hade en anknytning till försvaret genom
            en pappa, broder, morfar eller farfar som kunde berätta om sin
            tid i det militära och vad som var tänkt att ske i en krigssituation.
            Landets telefonkataloger innehöll till och med en informativ del
            med det ödesmättade namnet ”om kriget kommer”.
          </p>
          <p xml:id="i-6DSmU4yTERTTpZEkEv7Nw1">
            I dag är Sverige till stora delar ett annat land. Under många
            år har endast ett fåtal av de mönstrande ungdomarna tagits ut
            för att genomföra militär grundutbildning. Under några år var
            värnplikten till och med avskaffad. Skyddsrum har avskaffats,
            beredskapslager skrotats ut och driftvärn lagts ned. Sveriges
            befolkning består dessutom i dag till stor del av människor som
            migrerat från andra länder. Det är människor som sannolikt saknar
            förankring i, kunskap om och förståelse för vårt totalförsvar
            och innebörden av att de omfattas av totalförsvarsplikt.
          </p>
          <p xml:id="i-61rUPTLDALbFEvjTarR2uv">
            Mot bakgrund av ovanstående vill jag fråga statsrådet Lotta Edholm
            följande:
          </p>
          <p xml:id="i-XmySBub3opacfvq6bXvtfV">
            Avser statsrådet att verka för att Sveriges ungdomar genom skolans
            försorg får en grundläggande förståelse för hur landets alla delar
            ska fungera i händelse av krig och vilket ansvar som vilar på
            alla och envar, primärt de äldre skolbarnen, inom ramarna för
            totalförsvarsplikten?
          </p>
        </div>
      </div>
    </body>
  </text>
</TEI>
