<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202324--0191">
  <teiHeader>
    <fileDesc>
      <titleStmt>
        <title>Interpellation 2023/24:191 av Karin Sundin (S)</title>
        <author>Karin Sundin (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2023/24:191 av Karin Sundin (S) till Statsrådet Acko Ankarberg Johansson (KD) om Alla barns rätt till bästa möjliga hälsa och sjukvård</title>
          <idno type="rdwebb">HB10191</idno>
          <ref type="dokument_url_text">https://data.riksdagen.se/dokument/HB10191/text</ref>
          <ref type="dokument_url_html">https://data.riksdagen.se/dokument/HB10191</ref>
          <ref type="dokumentstatus_url_xml">https://data.riksdagen.se/dokumentstatus/HB10191</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KEdbEqnuPwBPiBdxQypKw7</idno>
            <persName>Karin Sundin</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <persName>Statsrådet Acko Ankarberg Johansson</persName>
            <state ref="unknown" type="partyAffiliation">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-Swfdda3DpDNXjkkfmaGV6X">
          <note>Interpellationen är återtagen</note>
        </correspAction>
        <correspAction type="sent" xml:id="i-HZSrrPhhXXgzpc7jXzkJQp" corresp="i-KEdbEqnuPwBPiBdxQypKw7">
          <date when="2023-11-15"/>
        </correspAction>
        <correspAction type="received" xml:id="i-QBvTG6ujN8L5rcpcJA8fU" corresp="i-NHqTsXnUVsZFg94vA6SKDr">
          <date when="2023-11-17"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HAruveeyysXkMyyWD4g5qL">
            Interpellation 2023/24:191 Alla barns rätt till bästa möjliga
            hälsa och sjukvård av Karin Sundin (S) till Statsrådet Acko Ankarberg
            Johansson (KD)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3tjZGDhSYJ4stWHGwk5iGE">
            Under sommaren och hösten har flera protestdemonstrationer arrangerats
            runt om i Sverige där välfärdens medarbetare protesterar mot Tidöregeringens
            förslag om att offentligt anställda ska behöva anmäla vårdsökande
            till Polismyndigheten och Migrationsverket vid de fall då de vårdsökande
            saknar uppehållstillstånd.
          </p>
          <p xml:id="i-3xzDv92S9KrvJn8SShCb7W">
            Reaktionerna har varit tydliga från samtliga av de stora fackförbunden,
            inte minst från de fackförbund som organiserar vårdpersonal. Även
            SKR och många av Sveriges regioner har riktat stark kritik mot
            förslaget.
          </p>
          <p xml:id="i-FnhM3UByr7C8TgPMmLndF8">
            Det finns en tydlig konflikt mellan etablerad vårdetik och en
            angiverilag. Som det exempelvis är beskrivet i Läkarförbundets
            etiska regler ska läkaren i sin gärning alltid ha patientens hälsa
            som det främsta målet och om möjligt bota, ofta lindra och alltid
            trösta. Läkaren ska aldrig frångå principen om människors lika
            värde och aldrig utsätta en patient för diskriminerande behandling
            eller bemötande. Vidare ska läkaren iaktta tystlåtenhet om all
            information rörande enskild patient, såvida det inte äventyrar
            patientens väl. Det är etiska regler som är oförenliga med en
            angiverilag.
          </p>
          <p xml:id="i-7RwvbTQArLQpRa7wCsFZSt">
            Att vårdpersonal ska ange papperslösa kommer att försvåra förutsättningarna
            att ge patienten den vård den behöver. Det kommer att skada förtroendet
            för vården, då människor förväntar sig att vårdpersonal har tystnadsplikt.
            Det finns också en stor risk för att personer i behov av vård
            kommer att avstå från att söka vård för att undvika risken att
            bli angiven och utvisad. Som Kommunals ordförande Malin Ragnegård
            formulerade det vid en demonstration mot angiverilagen i Fatbursparken
            i Stockholm den 10 september i år kommer skräcken för att åka
            till akuten att vara större än rädslan för att blindtarmen ska
            brista, och barn kommer att hinna dö i magen.
          </p>
          <p xml:id="i-NrAfUdesQmoTNWFUYWieva">
            Det finns också en tydlig konflikt mellan barns bästa och en
            angiverilag. Om konsekvenserna av att sjukvård för barn som saknar
            uppehållstillstånd kan bli att barnet och barnets anhöriga blir
            angivna av sjukvårdpersonal och därefter utvisas kommer detta
            att påverka hur och när föräldrar söker vård för sina barn.
          </p>
          <p xml:id="i-KYKQT3vC5wHgW6rWvyHsUg">
            I Sverige har alla barn lika rätt till sjukvård. Sverige har
            skrivit under och gjort Förenta Nationernas konvention om barnets
            rättigheter till svensk lag (2018:1197). I den stadgas att barn
            har rätt till bästa möjliga hälsa och sjukvård. I patientlag (2014:821)
            och i hälso- och sjukvårdslag (2017:30) finns en likalydande formulering
            som slår fast att: ”När hälso- och sjukvård ges till barn ska
            barnets bästa särskilt beaktas.” Denna lagstiftning är oförenlig
            med en angiverilag.
          </p>
        </div>
        <div type="ipQuestion">
          <p xml:id="i-2gcTohSHqdfnu9SJGPhbSk">
            Med anledning av detta vill jag fråga statsrådet Acko Ankarberg
            Johansson:
            <list rend="unordered">
              <item>
                Hur avser statsrådet att agera för att Sverige ska kunna leva
                upp till FN:s konvention om barnets rättigheter och svensk lagstiftning
                om att alla barn har rätt till bästa möjliga hälsa och sjukvård?
              </item>
              <item>
                Avser statsrådet att vidta åtgärder för att utesluta anställda
                inom sjukvården i utredningen om anmälningsplikt av papperslösa?
              </item>
            </list>
          </p>
        </div>
      </div>
    </body>
  </text>
</TEI>
