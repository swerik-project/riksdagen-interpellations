<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202324--0545">
  <teiHeader>
    <fileDesc>
      <titleStmt>
        <title>Interpellation 2023/24:545 av Joakim Sandell (S)</title>
        <author>Joakim Sandell (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2023/24:545 av Joakim Sandell (S) till Statsrådet Lotta Edholm (L) om Återkrav av förlorad skolpeng</title>
          <idno type="rdwebb">HB10545</idno>
          <ref type="dokument_url_text">https://data.riksdagen.se/dokument/HB10545/text</ref>
          <ref type="dokument_url_html">https://data.riksdagen.se/dokument/HB10545</ref>
          <ref type="dokumentstatus_url_xml">https://data.riksdagen.se/dokumentstatus/HB10545</ref>
          <ref type="downloadurl">https://mhdownload.riksdagen.se/VOD1/HD/2442403120039662521_720p.mp4</ref>
          <ref type="debateurl">https://riksdagen.se/sv/webb-tv/video/interpellationsdebatt/aterkrav-av-forlorad-skolpeng_HB10545</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L9ZSh2ArmookNvPoaXVgbB</idno>
            <persName>Statsrådet Lotta Edholm</persName>
            <state ref="Q110857" type="partyAffiliation">
              <desc>L</desc>
            </state>
          </person>
          <person gender="man">
            <idno>i-Q6c6PTb1KbongkKbS6VDAD</idno>
            <persName>Joakim Sandell</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-Vtqv9jDZYbFL5fhcvrk8QD">
          <note>Interpellationen är återtagen</note>
        </correspAction>
        <correspAction type="sent" xml:id="i-27furb7EdPAC8WTCcKaqQ4" corresp="i-Q6c6PTb1KbongkKbS6VDAD">
          <date when="2024-02-21"/>
        </correspAction>
        <correspAction type="received" xml:id="i-K8HoZ63xXT1VTZLk78Mtae" corresp="i-L9ZSh2ArmookNvPoaXVgbB">
          <date when="2024-02-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Ls9skkvscScipysve9n86H">
            Interpellation 2023/24:545 Återkrav av förlorad skolpeng av Joakim
            Sandell (S) till Statsrådet Lotta Edholm (L)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VBnXQibNFdkL69vHjtapib">
            Strax innan jul i fjol meddelade Skolinspektionen att TAU Hantverksskola,
            en fristående gymnasieskola i Malmö, hade så omfattande brister
            att tillståndet för att bedriva undervisning skulle återkallas
            och skolan läggas ned den 7 januari 2024.
          </p>
          <p xml:id="i-WX7enbbQtZLFHbap5sEq2a">
            105 elever skickades hem på jullov med en stor klump i magen
            av stress och oro för framtiden.
          </p>
          <p xml:id="i-5KgCvjP5HkGbBzkByZRTtZ">
            Malmö stad och andra skånska kommuner har gjort ett hästjobb
            för att säkra nya skolplatser för eleverna. Under 2023 har Malmö
            stad tvingats städa upp efter två fristående gymnasieskolor som
            fått sina tillstånd indragna på grund av omfattande brister. Först
            Thoren Innovation School, sedan TAU Hantverksskola. Trots att
            lärare uppgett till Skolinspektionen att det fanns ”enorma kunskapsbrister”
            hos eleverna på TAU Hantverksskola var det bara en enda elev som
            hade ett upprättat åtgärdsprogram. Enligt Skolinspektionen fanns
            det elever på språkintroduktionsprogrammet som varken läste svenska
            eller svenska som andraspråk. En femtedel av eleverna hade en
            frånvaro på 50 procent eller mer. Listan över helt hårresande
            brister kan göras hur lång som helst.
          </p>
          <p xml:id="i-GccC5hWQpwqKVP8GZXVbib">
            Fram ur sidorna i Skolinspektionens rapporter träder bilden av
            ett skolsystem som sviker just de elever som behöver skolans kompensatoriska
            insatser allra mest.
          </p>
          <p xml:id="i-K88C4dbt5sYR7R6pUJqRo9">
            Förra läsåret tvingades Malmö stad betala 16,8 miljoner kronor
            i ersättning till TAU Hantverksskola och drygt 15 miljoner kronor
            till Thoren Innovation School för undervisning som alltså sedan
            visat sig vara helt undermålig. Nu stannar skandalen inte där.
            Nyligen har det framkommit att ägaren till TAU Hantverksskola
            årligen plockat miljontals kronor ur skolan ned i egen ficka.
            Skattepengar som skulle gått till ungas utbildning har finansierat
            ägarens lyxbilar och bostäder i Spanien, Kroatien och Kenya. Thorengruppen
            har å sin sida bland annat byggt en sportarena i Umeå för sin
            skolpeng – samtidigt som Skolinspektionen uppskattade att myndigheten
            lagt 5 000 arbetstimmar på tillsynen av företagets gymnasieskolor
            enbart under 2023.
          </p>
          <p xml:id="i-UKwGTEZGhzBP7ssYs935qz">
            Det är ett svek mot Sveriges barn och unga att skattepengar gång
            på gång plöjs ned i skolor som inte ger dem den utbildning de
            har rätt till. Eleverna kan inte få sin gymnasietid tillbaka.
            Men det enda rimliga i dessa fall är att skolan betalar tillbaka
            den ersättning man fått, så att pengarna i stället kan användas
            för att ge eleverna det stöd de behöver för att klara sina studier
            en gång för alla. I dag saknar kommunerna helt laglig grund för
            att driva den typen av processer.
          </p>
          <p xml:id="i-FaoVkLquVpXiy5xsBe7g7g">
            Min fråga till statsrådet Lotta Edholm är därför:
          </p>
          <p xml:id="i-aALkCKcH1vow2obHsQ12e">
            Kommer statsrådet att ta initiativ för att ändra nuvarande regelverk,
            så att skolor som tvingas stänga på grund av omfattande kvalitetsbrister
            också blir återbetalningsskyldiga för den ersättning som elevernas
            hemkommuner tvingats betala ut till dem?
          </p>
        </div>
      </div>
    </body>
  </text>
</TEI>
