<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202324--0655">
  <teiHeader>
    <fileDesc>
      <titleStmt>
        <title>Interpellation 2023/24:655 av Helena Vilhelmsson (C)</title>
        <author>Helena Vilhelmsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2023/24:655 av Helena Vilhelmsson (C) till Statsrådet Paulina Brandberg (L) om Våld i nära relationer</title>
          <idno type="rdwebb">HB10655</idno>
          <ref type="dokument_url_text">https://data.riksdagen.se/dokument/HB10655/text</ref>
          <ref type="dokument_url_html">https://data.riksdagen.se/dokument/HB10655</ref>
          <ref type="dokumentstatus_url_xml">https://data.riksdagen.se/dokumentstatus/HB10655</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LHNecLttGkFNptLa6AG81p</idno>
            <persName>Helena Vilhelmsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-GAMxNriJFxoi8diZPM78s6</idno>
            <persName>Statsrådet Paulina Brandberg</persName>
            <state ref="unknown" type="partyAffiliation">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-96551YCfEwV3bSrpEgLJDx">
          <note>Interpellationen är inlämnad</note>
        </correspAction>
        <correspAction type="sent" xml:id="i-HvdcM8YW9CkCzPtpvJTY4A" corresp="i-LHNecLttGkFNptLa6AG81p">
          <date when="2024-03-22"/>
        </correspAction>
        <correspAction type="received" xml:id="i-EboXsYcr4Z1BdGLL4GpiNb" corresp="i-GAMxNriJFxoi8diZPM78s6">
          <date when="2024-04-02"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6HWcBwyLen4nf2Z8q7gYkf">
            Interpellation 2023/24:655 Våld i nära relationer av Helena Vilhelmsson
            (C) till Statsrådet Paulina Brandberg (L)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Upx1x6EtbRR9Yvg7QXvu4x">
            Mäns våld mot kvinnor är ett av vår tids största samhällsproblem.
            Den senaste tidens utveckling, med flera mord på kvinnor och flickor
            under årets första tre månader, är förfärande.
          </p>
          <p xml:id="i-T8vdpTvuYMppSpMFfUqzFQ">
            Ett våldsamt beteende är inget som uppkommer när man är vuxen
            och är i en relation. Mäns våld mot kvinnor börjar med killars
            våld mot tjejer.
          </p>
          <p xml:id="i-VJtFpdr2CTgEGERJ13HUo8">
            En ny rapport från Jämställdhetsmyndigheten och Stiftelsen Allmänna
            Barnhuset visar att våld i ungas parrelationer och hedersrelaterat
            våld och förtryck ökar i Sverige. Studien visar att var tredje
            niondeklassare som dejtat eller har haft en parrelation har blivit
            utsatt för våld av sin partner. Flickor och icke-binära är utsatta
            i betydligt större utsträckning än pojkar. Den lättillgängliga,
            våldsamma pornografin bidrar till osunda sexuella relationer där
            både pojkar och flickor förväntas ställa upp på saker de inte
            vill eller är bekväma med att utföra.
          </p>
          <p xml:id="i-WGSY2HVexSvKyyn4oXQFwA">
            Behovet av information, vägledning och stöd till unga som är
            utsatta i sina relationer kan inte nog understrykas. Genom åldersanpassad
            information och samtal kan insatser göras tidigt, allt för att
            unga ska ha insikt och verktyg att säga nej till sådant de inte
            vill vara med om och att samtycke alltid ska föreligga i alla
            situationer.
          </p>
          <p xml:id="i-RfqGZogFrmSAtpC8cHpJsQ">
            En viktig verksamhet i det förebyggande arbetet är stödlinjen
            ungarelationer.se. Under de första fem åren har ungarelationer.se
            tagit emot 15 209 chattkontakter och haft mer än 1 345 000 sidvisningar.
            En stor mängd informationsmaterial riktat till barn, unga, föräldrar
            och yrkesverksamma har tagits fram. Behovet av stöd och fokus
            på frågan minskar inte, tvärtom. Förra året finansierades ungarelationer.se
            med medel direkt från regeringen, och innan dess har finansiering
            skett genom regeringsuppdrag till Jämställdhetsmyndigheten, något
            som verkar ha fungerat mycket väl. Stödlinjen ungarelationer.se
            är unik i sitt slag när det gäller att nå unga [1]; de finns i
            hela Sverige och vänder sig både till tjejer och killar.
          </p>
          <p xml:id="i-PpxZbHXcKyZTHWBQnPLWvq">
            Verksamheten kostar 5 miljoner kronor per år, men har i år beviljats
            500 000 kronor från Socialstyrelsen. Socialstyrelsens besked är
            ett dråpslag mot verksamheten. I dagsläget finns inte tillräckliga
            medel för att driva verksamheten vidare, och efter halvårsskiftet
            behöver verksamheten läggas ned.
          </p>
          <p xml:id="i-JeF588puB21fB8xTbYbVKi">
            Utvecklingen är tydlig och behovet av det förebyggande arbetet
            mot våld i unga relationer är stort och kommer så att vara framåt.
            Jämställdhetsministern har vid upprepade tillfällen sagt att hon
            vill prioritera arbetet mot killars våld mot tjejer och våld i
            ungas relationer. Att i detta skede lämna den nationella stödlinjen
            mot just detta våld ofinansierad är oansvarigt och behöver skyndsamt
            åtgärdas.
          </p>
        </div>
        <div type="ipQuestion">
          <p xml:id="i-WD6gnXgLpWwccVgcBvehg9">
            Mina frågor till statsrådet Paulina Brandberg är:
            <list rend="unordered">
              <item>
                På vilket sätt avser statsrådet och regeringen att arbeta med
                att stävja våld och utsatthet i ungas relationer?
              </item>
              <item>
                På vilket sätt är statsrådet beredd att säkra den nationella
                stödlinjen ungarelationer.se och dess överlevnad på både kort
                och lång sikt?
              </item>
            </list>
          </p>
          <p xml:id="i-5KNgAqMTavvV4ds4iogRdk">
            [1] Brå, 2021, Våld i ungas parrelationer, sidan 70: ”Endast
            en organisation inom ideell sektor, stiftelsen 1000 Möjligheter,
            som driver webbplatsen ungarelationer.se, har ett uttalat fokus
            på att stödja unga i åldern 15–20 år som är utsatta eller utsätter
            någon för våld i en parrelation.”
          </p>
        </div>
      </div>
    </body>
  </text>
</TEI>
