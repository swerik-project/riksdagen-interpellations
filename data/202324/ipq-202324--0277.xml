<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202324--0277">
  <teiHeader>
    <fileDesc>
      <titleStmt>
        <title>Interpellation 2023/24:277 av Åsa Westlund (S)</title>
        <author>Åsa Westlund (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2023/24:277 av Åsa Westlund (S) till Statsrådet Lotta Edholm (L) om Åtgärder mot extremism och religiös påverkan i skolan</title>
          <idno type="rdwebb">HB10277</idno>
          <ref type="dokument_url_text">https://data.riksdagen.se/dokument/HB10277/text</ref>
          <ref type="dokument_url_html">https://data.riksdagen.se/dokument/HB10277</ref>
          <ref type="dokumentstatus_url_xml">https://data.riksdagen.se/dokumentstatus/HB10277</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L9ZSh2ArmookNvPoaXVgbB</idno>
            <persName>Statsrådet Lotta Edholm</persName>
            <state ref="Q110857" type="partyAffiliation">
              <desc>L</desc>
            </state>
          </person>
          <person gender="woman">
            <idno>i-GLpGALNASBTHSmgDcbTu4m</idno>
            <persName>Åsa Westlund</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-X5VsEEERUtjVfaCbKJwiuP">
          <note>Interpellationen är återtagen</note>
        </correspAction>
        <correspAction type="sent" xml:id="i-LNks2EAsiFfzH1RpGKy38T" corresp="i-GLpGALNASBTHSmgDcbTu4m">
          <date when="2023-12-02"/>
        </correspAction>
        <correspAction type="received" xml:id="i-6yW3CpH4k1wyZtXzVHAidU" corresp="i-L9ZSh2ArmookNvPoaXVgbB">
          <date when="2023-12-05"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TbMEYXyYwwWYdjGMhXE7Ea">
            Interpellation 2023/24:277 Åtgärder mot extremism och religiös
            påverkan i skolan av Åsa Westlund (S) till Statsrådet Lotta Edholm
            (L)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HqVnYHuAkBhhjfWZLT1hp3">
            Nyligen beslutade Skolinspektionen att dra in tillståndet för
            en muslimsk friskola, Cordoba International School i Stockholm.
            I beslutet hänvisas till uppgifter från Säpo om att det fanns
            personer med kopplingar till våldsbejakande religiös extremism
            i skolans ägar- och ledningskrets.
          </p>
          <p xml:id="i-HcaQxLdwkbLz7XYo6GrkaB">
            Det framgår också av medieuppgifter att Skolinspektionen vid
            tidigare granskningar inte upptäckt sådana kopplingar och att
            det från Säpos första uppgifter till Skolinspektionen tog flera
            månader innan Skolinspektionen tog sitt beslut. Varken Säpo eller
            Skolinspektionen informerade heller Stockholms stad om uppgifterna
            förrän i samband med beslutet, trots att samma bolag också driver
            förskolor i Stockholms stad och att kommunen är tillsynsansvarig
            för den verksamheten.
          </p>
          <p xml:id="i-3gi4bLPkQmyV46mKZ5PhfW">
            Tyvärr är det sannolikt att liknande kopplingar till islamistiska
            eller extremistiska miljöer finns på fler skolor i landet, och
            det utgör ett allvarligt hot mot både elever och samhälle. Utöver
            att det kan finnas fler skolor där det i ägar- och ledningskretsen
            finns den här typen kopplingar till islamism finns det en problematik
            med anställda inom skolan som kan ha kopplingar till terrororganisationer.
            När kopplingen finns hos anställda krävs det dock en annan typ
            av åtgärder –att huvudmannen till exempel får relevant information
            från Säpo – än när själva huvudmannen har de här kopplingarna.
          </p>
          <p xml:id="i-7vuvF8Rck9XwWCZ5hMpLDR">
            Dessutom har andra typer av problematik vid skolor som drivs
            med religiöst syfte avslöjats genom åren. Exempelvis avslöjades
            förra året att undervisningen om jordens tillkomst på en kristen
            skola inte vilade på vetenskaplig grund utan på Bibelns skapelseberättelse.
            Detta uppdagades inte vid Skolinspektionens granskningar utan
            när anställda och elever kontaktat medierna med källskydd.
          </p>
          <p xml:id="i-2eGgC2bLCPXUZE1twpFv4b">
            Möjligheten att bedriva konfessionella friskolor i kombination
            med de avarter som finns inom marknadsskolan ökar risken för att
            skolor ägnar sig åt religiös påverkan. Kommunerna saknar avgörande
            inflytande över friskolors etableringar och expansion. Möjligheten
            att ta ut vinst och att skapa komplexa bolagsstrukturer öppnar
            för fusk och trixande med skolans resurser, men det ökar också
            risken för att skolägare försöker undkomma kritik genom bulvanupplägg
            i ägar- och ledningskretsen.
          </p>
          <p xml:id="i-PCriJS7nKRbhGKjmGNoKRd">
            Socialdemokraterna har under lång tid arbetat för att förbjuda
            religiösa friskolor, med hänsyn och respekt för våra nationella
            minoriteters rättigheter. När vi inte kunnat få igenom förbud
            har vi dels drivit igenom skärpningar för att komma åt avarterna,
            dels tagit fram förslag om att stoppa nyetableringar av religiösa
            friskolor. Ett förslag om att stoppa nyetableringar av religiösa
            friskolor finns utrett och bereddes i departementet när den här
            regeringen tog över.
          </p>
          <p xml:id="i-RfGRW12piTUMGiCqnMwHjZ">
            Vi socialdemokrater menar att religiös påverkan inte hör hemma
            i skolan och att alla som driver skola ska göra det med syftet
            att ge barnen en så bra utbildning som möjligt enligt läroplanen.
            Syften som religiös påverkan eller vinstuttag hör inte hemma i
            svensk skola.
          </p>
          <p xml:id="i-QCEdi37X6xGwn4oPQ5CFfa">
            Liberalerna har på senare tid glädjande anslutit sig till vår
            linje om att det inte räcker med kontroller för att garantera
            att elever vid religiösa friskolor får undervisning enligt läroplanen
            och inte utsätts för religiös påverkan. Inför valet 2022 meddelade
            Liberalerna att de vill införa ett totalförbud mot religiösa friskolor.
            Genom partiledaren meddelades också att ”ett stopp för etablering
            av nya eller expandering av befintliga religiösa friskolor ska
            införas skyndsamt och de befintliga ska avvecklas under ordnade
            former under nästa mandatperiod”.
          </p>
          <p xml:id="i-3MVmm3XRoTJQHvn2WavPur">
            Mot bakgrund av detta vill jag ställa följande fråga till statsrådet
            Lotta Edholm:
          </p>
          <p xml:id="i-K36YSKkLxBJwVnJZELpLHF">
            Vilka skyndsamma och långsiktiga åtgärder avser statsrådet att
            vidta för att alla elever i Sverige ska skyddas från risken att
            utsättas för radikaliseringsförsök och religiös påverkan i den
            svenska skolan?
          </p>
        </div>
      </div>
    </body>
  </text>
</TEI>
