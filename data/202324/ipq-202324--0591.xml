<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-202324--0591">
  <teiHeader>
    <fileDesc>
      <titleStmt>
        <title>Interpellation 2023/24:591 av Mathias Tegnér (S)</title>
        <author>Mathias Tegnér (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation 2023/24:591 av Mathias Tegnér (S) till Finansminister Elisabeth Svantesson (M) om Benämningen på Taiwan i svensk folkbokföring</title>
          <idno type="rdwebb">HB10591</idno>
          <ref type="dokument_url_text">https://data.riksdagen.se/dokument/HB10591/text</ref>
          <ref type="dokument_url_html">https://data.riksdagen.se/dokument/HB10591</ref>
          <ref type="dokumentstatus_url_xml">https://data.riksdagen.se/dokumentstatus/HB10591</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G9awhLbr4bPnUKQU3s4Xyq</idno>
            <persName>Mathias Tegnér</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-84DiaFjYsBoBUQnKJiSte9</idno>
            <persName>Finansminister Elisabeth Svantesson</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-84DiaFjYsBoBUQnKJiSte9</idno>
            <persName>Finansminister Elisabeth Svantesson</persName>
            <state ref="Q110843" type="partyAffiliation">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="questionStatus" subtype="unknown" xml:id="i-5Xf9DhfY82nLJtzenFpsgD">
          <note>Interpellationen är inlämnad</note>
        </correspAction>
        <correspAction type="sent" xml:id="i-BAyNbbn1zCyApMDj3pjG92" corresp="i-G9awhLbr4bPnUKQU3s4Xyq">
          <date when="2024-02-29"/>
        </correspAction>
        <correspAction type="received" xml:id="i-926cQUthERRHFgHKMdQaTj" corresp="i-84DiaFjYsBoBUQnKJiSte9">
          <date when="2024-03-05"/>
        </correspAction>
        <correspAction type="answered" xml:id="i-CiwvBmETYW5a9HR1ko2XqG" corresp="i-84DiaFjYsBoBUQnKJiSte9">
          <date when="2024-04-29"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-17thE9Cosc6Vsa8bfMdy9z">
            Interpellation 2023/24:591 Benämningen på Taiwan i svensk folkbokföring
            av Mathias Tegnér (S) till Finansminister Elisabeth Svantesson
            (M)
          </p>
        </div>
      </div>
      <div type="ipqBody">
        <div type="ipContext">
          <p xml:id="i-yWh19YWtwyYHpRxtwALSp">
            För sex år sedan meddelade Skatteverket att de i folkbokföringen
            valt att ändra benämningen på Republiken Kina (Taiwan). Förändringen
            innebar att namnet ändrades till Taiwan, provins i Kina.
          </p>
          <p xml:id="i-VuFGRLhMdh826jm47MzSYm">
            I grunden följer Skatteverkets registrering av uppgifter i folkbokföringen
            svensk namnstandard. Skatteverket följer efter förändringen i
            sin tur den internationella standarden ISO 3166 gällande landskoder.
            Det finns flera länder som dock valt en annan benämning, då den
            nuvarande benämningen och förändringen därtill följer ett mönster
            där Folkrepubliken Kina utövar påtryckningar mot länder. Avsikten
            med dessa påtryckningar är att dessa länder ska använda folkrepublikens
            definitioner och beskrivningar av Taiwan, vilket steg för steg
            innebär att omvärlden anpassar sig till Kinas världsbild. Förändringen
            av svenska myndigheters benämning på Taiwan är ett mindre exempel
            på ett konsekvent agerande från folkrepublikens sida.
          </p>
          <p xml:id="i-ADWbZtq8SkfZdYfTS9NXTs">
            I februari släppte Säkerhetspolisen sin årsrapport för 2023–2024.
            Där står att läsa: ”Framför allt Ryssland men också Kina och Iran
            utgör fortsatt de största hoten mot Sverige. Länder som verkar,
            och till viss del samverkar, för att förändra den nuvarande säkerhetsordningen.
            De agerar allt mer offensivt för att nå sina mål. Deras säkerhetshotande
            verksamhet kan även komma att hota andra västländers säkerhet,
            och vi måste göra allt vi kan för att förhindra att främmande
            makt stärker sin egen förmåga på bekostnad av Sverige och andra
            länder.”
          </p>
          <p xml:id="i-R83iaFmPf99nDe8mCwjtVn">
            I grunden torde inte namnfrågor vara politiska. Det var också
            enligt min mening den tidigare socialdemokratiska regeringens
            hållning. Denna typ av frågor är dock inte oväsentliga i det geopolitiska
            läge vi befinner oss i. Att återgå till den gamla benämningen
            Republiken Kina (Taiwan) skulle naturligtvis inte innebära några
            förändringar av den svenska ett-Kina-politiken. Den svenska linjen
            betyder inte och har aldrig betytt att Sverige accepterar Kinas
            världsbild. I stället ska, som tidigare utrikesminister Ann Linde
            mycket klokt uttryckte det, meningsmotsättningar mellan Folkrepubliken
            Kina och Taiwan ”lösas på fredlig väg och på ett sätt som överensstämmer
            med viljan hos Taiwans befolkning”.
          </p>
          <p xml:id="i-RuNTbbB4y36Uesx3HKricg">
            Förändringen av Skatteverkets benämning på Taiwan skedde utan
            information till landets representation i Sverige.
          </p>
          <p xml:id="i-NsBhVeMhfwXcJdfQd2MDLW">
            Som vi alla vet finns det ett före och ett efter Rysslands angreppskrig
            mot Ukraina. Vidare förefaller Kinas agerande vara just politiskt
            med ambitionen att förändra den nuvarande säkerhetsordningen.
          </p>
          <p xml:id="i-VpXLtFtEt52QLPvBTT2HkX">
            Med anledning av det anförda vill jag ställa följande fråga till
            finansminister Elisabeth Svantesson:
          </p>
          <p xml:id="i-CPyTHBvcQ96aRtXeP49ion">
            Avser ministern att vidta några generella åtgärder med anledning
            av Skatteverkets nuvarande benämning på Taiwan?
          </p>
        </div>
      </div>
    </body>
  </text>
</TEI>
