<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0156">
  <teiHeader>
    <fileDesc>
      <titleStmt>
        <title>flexibel skolstart</title>
        <author>Sellén, Birgitta (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>flexibel skolstart till utbildningsminister Thomas Östros om flexibel skolstart</title>
          <idno type="rdwebb">GR10156</idno>
          <ref type="dokument_url_text">http://data.riksdagen.se/dokument/GR10156/text</ref>
          <ref type="dokument_url_html">http://data.riksdagen.se/dokument/GR10156</ref>
          <ref type="dokumentstatus_url_xml">http://data.riksdagen.se/dokumentstatus/GR10156</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KktUCXax2JFL3tqFqQN9oq</idno>
            <persName>Birgitta Sellén</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-DMWXk6WNhei62dticMAzGk" corresp="i-KktUCXax2JFL3tqFqQN9oq">
          <date when="2003-11-26"/>
        </correspAction>
        <correspAction type="answered" xml:id="i-3dSkjB4VQ2boM8Fhd4acko">
          <date when="2003-12-16"/>
        </correspAction>
        <correspAction type="answered" xml:id="i-3hwhvzMRTmYsjVXpjx3VdZ">
          <date when="2003-12-16"/>
        </correspAction>
        <correspAction type="received" xml:id="i-4mf4GGoZWEuCVc37KJPLNG" corresp="i-PzNviXpYSimQsvSkF9CmDz">
          <date when="2003-11-26"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Q2PbzWiCbZLvgppGp2bgfH">
            Interpellation 2003/04:156 av Birgitta Sellén (c) till utbildningsminister
            Thomas Östros om flexibel skolstart
          </p>
        </div>
        <div type="ipqSubmissionInfo">
          <p xml:id="i-WS93Caf89zGxyTcNyNovXx">
            den 26 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-EjobbjT2qk54aad9SwdTBV">
            I Sverige har vi skolplikt från höstterminen det kalender år
            då barnet fyller sju år. Grundskoleförordningen säger också att
            läsåret ska börja i augusti och sluta i juni. Om vi menar allvar
            med att ge alla elever chans att nå kunskapsmålen måste dagens
            skola bli mer flexibel och individanpassad. Det kanske inte passar
            alla elever att börja skolan i augusti eller att sluta i juni.
          </p>
          <p xml:id="i-5Bh1K4WQbXQgXhxUs2ZoQW">
            Centerpartiets skolpolitik utgår från att dagens skola måste
            blir mer flexibel och individinriktad. Vi vill därför införa flexibel
            skolstart. Flexibel skolstart innefattar inte bara möjligheten
            att börja skolan vid 6, 7 eller 8 års ålder. Med flexibel skolstart
            menar vi att vi går från dagens fyrkantiga skola, där elevernas
            ålder styr mer än den kunskaps- och mognadsnivå som de befinner
            sig på, till en verklig individanpassad skola. Det handlar om
            att ge möjlighet för elever att börja förskoleklass, grundskola
            och gymnasieskola vid fler tidpunkter än bara på höstterminen.
          </p>
          <p xml:id="i-CH1cWnGcd3sNVBYwyPDkbn">
            Att ge alla elever möjligheter att få med sig så mycket kunskaper
            som möjligt är en grundförutsättning för att alla ska få en god
            start i livet. Därom råder inget tvivel. I detta ligger heller
            inga politiska motsättningar. Alla partier i riksdagen ställer
            upp på detta.
          </p>
          <p xml:id="i-AzVmjdmF2r5ey8B7k1yFt5">
            Frågan är bara hur vi hittar lösningar som ger fler elever möjligheten
            att nå kunskapsmålen?
          </p>
          <p xml:id="i-W4ZY2JkyEfLtjqp2oRMrvX">
            Vi vet att alltför många elever slutar skolan med alltför stora
            kunskapsluckor. Våren 2002 saknade drygt 25 % av de elever som
            gick ut grundskolan betyg i ett eller flera ämnen. Vi vet att
            många skolor redan i dag hittat bra lösningar och gör ett fantastiskt
            jobb bland annat med att stärka helhetssynen på lärandet, individanpassa
            skolan, utveckla nya arbetssätt och mycket mera. Frågan är vad
            vi som politiker kan göra för att stärka skolans arbete?
          </p>
          <p xml:id="i-Jz3K9kLfhQfipk9rGnhXq4">
            Den socialdemokratiska skolpolitiken har endast lett till att
            grundskolans problem förskjutits till gymnasieskolan. Gymnasieskolans
            individuella program har vuxit och är i dag det näst största gymnasieprogrammet.
            Regeringens insatser för skolan är och har varit alltför otillräckliga.
            Att nu utbildningsministern lämnat ett utredningsuppdrag till
            Skolverket att se över möjligheten att införa flexibel skolstart
            är stort steg framåt. Men frågan är vad utbildningsministern menar
            med flexibel skolstart. Är det ett steg mot en verkligt flexibel
            och individinriktad skola? Detta med tanke på att varje gång
          </p>
          <p xml:id="i-PB3oEpZ6rcGvysTRfhHUza">
            Centerpartiet pratar om att skolplikten inte handlar om rätten
            att gå nio år i grundskolan eller att få börja skolan i augusti
            och sluta i juni, så möter utbildningsministern förslaget med
            att säga att Centerpartiet är för en "kvarsittningsskola."
          </p>
          <p xml:id="i-SUKo4zEyno38bUjf1vpJPu">
            Med flexibel skolstart menar vi att vissa elever kommer att gå
            snabbare fram medan andra ges möjlighet att ta längre tid på sig,
            utan hindrande tidsstrukturer. Det blir mer fokus på att uppnå
            kunskapsmålen. Frågan är om utbildningsministern menar samma sak
            med flexibel skolstart, att eleverna ges möjlighet att börja förskoleklass,
            grundskola och gymnasieskola vid fler tidpunkter än bara på höstterminen.
          </p>
          <p xml:id="i-6sq3sB4Sa8bF18ofYGH6UC">
            Om skolan ska vara till för alla elever måste vi anpassa skolan
            efter elevers olika förutsättningar och inte tvärtom. Vi får aldrig
            ta den lättaste vägen och fastna i att det i bland kan vara svårt
            att organisera. Vi kan tydligt se att det behövs en starkare samverkan
            mellan just förskolan och skolan. Barn i förskolan som t ex intresserar
            sig för bokstäver och börjar läsa skulle ha mycket utbyte av att
            kunna ta del av förskoleklassens arbete men för övrigt finnas
            i förskolans värld.
          </p>
          <p xml:id="i-KQAV5yQnJZp5ttJfnzg5Tn">
            I utbildningsdepartementets faktablad (U 02.011) från maj 2002
            står bland annat följande "På samma sätt borde det, enligt regeringens
            mening, bli mer vanligt att grundskolan låter elever läsa vissa
            kurser på gymnasienivå, inom ramen för den gemensamma grundskolan.
            Precis som i grundskolan finns det elever i gymnasieskolan som
            behöver mer stimulans och större utmaningar i vissa ämnen än vad
            gymnasieskolan kan ge. De bör få möjlighet att studera på högskolan
            i ämnen där de redan nått kunskapsmålen, samtidigt som de fullföljer
            sin gymnasieutbildning.Det behövs en ökad samverkan mellan olika
            delar inom utbildningssystemet.".
          </p>
          <p xml:id="i-4KNkj8Gf16ZieRPTzV1U2A">
            Flexibel skolstart är en naturlig följd av den skolutveckling
            som i dag pågår. Vi vet att det redan i dag finns ett stort intresse
            hos ett antal kommuner att genomföra en försöksverksamhet med
            flexibel skolstart.
          </p>
        </div>
        <div type="ipQuestion">
          <p xml:id="i-6DsJsB9aCEJqAzu7dcuk1Q">
            Med anledning av ovanstående vill jag härmed fråga utbildningsministern
            följande:
            <list rend="unordered">
              <item>
                1. Är utbildningsministern beredd att genomföra en verklig flexibel
                skolstart?
              </item>
              <item>
                2. Är utbildningsministern beredd att starta en försöksverksamhet
                med flexibel skolstart i de kommuner som tidigare ansökt om detta?
              </item>
              <item>
                3. Är utbildningsministern beredd att genomföra en förändring
                av skolplikten?
              </item>
              <item>
                4. Vilka åtgärder är ministern beredd att vidta för att garantera
                att eleverna uppnår kunskapsmålen innan de går vidare till gymnasiet?
              </item>
            </list>
          </p>
        </div>
      </div>
    </body>
  </text>
</TEI>
