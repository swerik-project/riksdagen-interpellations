<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0415">
  <teiHeader>
    <fileDesc>
      <titleStmt>
        <title>den småskaliga livsmedelsförädlingen</title>
        <author>Domeij, Åsa (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>den småskaliga livsmedelsförädlingen till jordbruksminister Ann-Christin Nykvist om den småskaliga livsmedelsförädlingen</title>
          <idno type="rdwebb">GR10415</idno>
          <ref type="dokument_url_text">http://data.riksdagen.se/dokument/GR10415/text</ref>
          <ref type="dokument_url_html">http://data.riksdagen.se/dokument/GR10415</ref>
          <ref type="dokumentstatus_url_xml">http://data.riksdagen.se/dokumentstatus/GR10415</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GLV4P4jtfPZVZ95YSNxfBh</idno>
            <persName>Åsa Domeij</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-me9bqWogwBFbyouSiNhiT" corresp="i-GLV4P4jtfPZVZ95YSNxfBh">
          <date when="2004-04-05"/>
        </correspAction>
        <correspAction type="answered" xml:id="i-5b5LY7Pg2oXthbNbfNk4dH">
          <date when="2004-04-30"/>
        </correspAction>
        <correspAction type="answered" xml:id="i-PZbr3Jrq7Q7KCkqF6o6ckd">
          <date when="2004-04-30"/>
        </correspAction>
        <correspAction type="received" xml:id="i-XDKkWGQz4md7P6RMC26jhj" corresp="i-HhkgRHGRURfXTuftg1jHSf">
          <date when="2004-04-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UWmxQQEiUyeWuHNhwLGB5s">
            Interpellation 2003/04:415 av Åsa Domeij (mp) till jordbruksminister
            Ann-Christin Nykvist om den småskaliga livsmedelsförädlingen
          </p>
        </div>
        <div type="ipqSubmissionInfo">
          <p xml:id="i-R3LH7NZZvE7ZZUairodGoH">
            den 5 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RXpSfqXFSdijx7xyLDVGVZ">
            Under flera decennier har livsmedelsförädlingen blivit alltmer
            koncentrerad till stora enheter. Det är särskilt tydligt när det
            gäller slakt och mejerier. Men även förädling av vegetabiliska
            produkter har blivit alltmer storskalig. Det finns flera skäl
            att ifrågasätta den nuvarande utvecklingen. Ett viktigt skäl är
            att långa transporter till slakterierna är förkastliga ur djurskyddssynpunkt.
            Ur djurens synvinkel är det allra bäst om man helt kan undvika
            transporter och slakta på gården, eftersom lossning och lastning
            innebär mycket stress. För Krav-uppfödarna är problemet med slakterinedläggningarna
            särskilt tydligt eftersom det är så få slakterier som tar emot
            Krav-slakt.
          </p>
          <p xml:id="i-5BrYF9vkSi1wZGrPxv8nrf">
            Ur konsumentsynpunkt innebär storskaligheten mer av likriktning
            och att det blir svårare att få tag i spännande produkter producerade
            med hantverksmässig omsorg. Det ligger i sakens natur att produkter
            som endast produceras i mindre skala erbjuder konsumenterna en
            större mångfald. Som konsument kan man också vilja ha möjligheten
            att gynna lokalt producerade alternativ för att minimera transporterna.
          </p>
          <p xml:id="i-XE31yjz6eQcC69RoFiviCr">
            Det är positivt att ta till vara lokalt producerade råvaror för
            lokal förädling. Småskalig livsmedelsförädling har möjlighet att
            utvecklas i glesbygd och bidra med intressanta arbetstillfällen
            i bygder där arbetsmarknaden är svag.
          </p>
          <p xml:id="i-4NdSxHWCMVGPzHibxN5BZt">
            För att utveckla småskalig livsmedelsförädling behöver man dels
            undanröja hinder som hämmar utvecklingen och dels skapa möjligheter.
            I Jämtland finns projektet Eldrimner som utbildar livsmedelsförädlare
            i såväl själva förädlingen som ekonomi och marknadsföring. Projektet
            har varit lyckosamt och bidragit till att få i gång lönsamma små
            livsmedelsföretag. Det är viktigt att Eldrimner får en långsiktig
            finansiering och att konceptet kan utvecklas i hela landet. Inom
            ramen för EU:s nya livsmedelspolitik finns möjlighet att satsa
            på marknadsfrämjande åtgärder. I en sådan satsning bör ekologisk
            produktion och småskalig livsmedelsförädling särskilt uppmärksammas.
          </p>
          <p xml:id="i-GBXTU7drsydDky2Hv2fB5r">
            Småskalig slakt har en stor möjlighet att utvecklas. I länder
            som Österrike och Tyskland finns det många gårdsslakterier. Österrike
            har 5 000 gårdsslakterier medan det endast finns 35 stycken i
            Sverige. Det är alltså inte några EU-regler som förhindrar att
            man skapar bättre konkurrensvillkor för gårdsslakterierna. Regler
            och avgifter behöver anpassas så att gårdsslakterierna får en
            möjlighet att expandera. Livsmedelsverket har fått i uppdrag att
            se över den småskaliga slaktens situation. Men det är inte första
            gången som frågan diskuteras. Den här gången är det viktigt att
            översynen leder till positiva resultat.
          </p>
          <p xml:id="i-QKgv6QcGBsXbGAodZD2RGi">
            Avser jordbruks- och konsumentministern att verka för att särskilda
            marknadsfrämjande åtgärder för produkter från småskalig livsmedelsförädling
            införs?
          </p>
          <p xml:id="i-RSHoQKQRzACnyFTZz11cfF">
            Hur avser jordbruks- och konsumentministern att verka för att
            behovet av långsiktig finansiering av utbildning säkras då det
            gäller småskalig livsmedelsförädling?
          </p>
          <p xml:id="i-V3geTWTLVpynHLYcy8BYWQ">
            Avser jordbruks- och konsumentministern att verka för att den
            småskaliga slakten får förutsättningar att konkurrera med storskalig
            slakt som exempelvis i Österrike?
          </p>
          <p xml:id="i-QpJTGxVH2gGZjv3L5ZSFu7">
            Avser jordbruks- och konsumentministern att ta initiativ för
            att etablera en handlingsplan för att utveckla småskalig livsmedelsförädling?
          </p>
        </div>
      </div>
    </body>
  </text>
</TEI>
