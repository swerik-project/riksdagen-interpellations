<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0312">
  <teiHeader>
    <fileDesc>
      <titleStmt>
        <title>hedersrelaterat våld</title>
        <author>Pehrson, Johan (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>hedersrelaterat våld till statsrådet Mona Sahlin om hedersrelaterat våld</title>
          <idno type="rdwebb">GR10312</idno>
          <ref type="dokument_url_text">http://data.riksdagen.se/dokument/GR10312/text</ref>
          <ref type="dokument_url_html">http://data.riksdagen.se/dokument/GR10312</ref>
          <ref type="dokumentstatus_url_xml">http://data.riksdagen.se/dokumentstatus/GR10312</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <persName>Johan Pehrson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7qDGeHUhsoS8NNNrgh67b8" corresp="i-PyYxwdbw2KYpXyCWKWHmmT">
          <date when="2004-02-20"/>
        </correspAction>
        <correspAction type="received" xml:id="i-D7ggJBKrC9sa4n3QUyssmE" corresp="i-GFJcxAB9fyzG2VN1HakscJ">
          <date when="2004-03-01"/>
        </correspAction>
        <correspAction type="answered" xml:id="i-MQZNBhMABvLVvdWBoQpP3A" corresp="i-UPW2cbGnTUbMZaKTrot5Bh">
          <date when="2004-03-11"/>
        </correspAction>
        <correspContext corresp="i-MQZNBhMABvLVvdWBoQpP3A">
          <ref type="record" target="prot-200304--081">Riksdagens protokoll 2003/04:81 Torsdagen den 11 mars</ref>
          <ref type="recordSection" target="unsetDivId">4 § Svar på interpellation 2003/04:312 om hedersrelaterat våld</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KFH29hqduf7UXc6JvRPrJv">
            Interpellation 2003/04:312 av Johan Pehrson (fp) till statsrådet
            Mona Sahlin om hedersrelaterat våld
          </p>
        </div>
        <div type="ipqSubmissionInfo">
          <p xml:id="i-9j44qGFtPkSNxPbPjE7CKo">
            den 20 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JK1uMbCYc5SeqdrVMvebnQ">
            I Ekots sändning kvart i sex den 17 februari uttalade sig professor
            Masoud Kamali, regeringens tillträdande utredare om diskriminering,
            integration och makt, om länsstyrelsernas kartläggning av hedersrelaterat
            våld mot ungdomar. Han har invändningar mot länsstyrelsernas undersökningar
            och hävdar att svenska myndigheter tittar på problemet med hedersrelaterat
            våld utifrån en svensk kontext och missbedömer på så sätt ofta
            situationen. Jag är oroad över detta synsätt. Alla barn och ungdomar
            i Sverige har rätt att behandlas lika utifrån den lagstiftning
            som finns. Vi kan inte behandla utsatta barn och ungdomar med
            utländsk bakgrund annorlunda. Kulturella sedvänjor kan vara en
            förklaring till ett viss beteende men kan aldrig vara en förmildrande
            omständighet eller ge straffrabatt om våra lagar överträds. Alla
            barn som bor i Sverige har rätt till samma engagemang och skydd
            från samhället.
          </p>
          <p xml:id="i-SAM3knWRoDXKtoo6exMDBt">
            "Det finns en grupp flickor i Sverige vars fri- och rättigheter
            är hotade på grund av att de lever i familjer med starkt patriarkala
            värderingar. Dessa flickors situation är utsatt och ofta lever
            de under hot om de ifrågasätter familjens värderingar." Så skriver
            regeringen i ett uppdrag till Socialstyrelsen om att ta fram skriftlig
            information till socialtjänsten om dess arbete för utsatta flickor
            i patriarkala familjer. I första hand rör det sig om insatser
            för flickor som inte är myndiga.
          </p>
          <p xml:id="i-4u6vCgx8ZyWGuXpiukKumh">
            På regeringens uppdrag gav Socialstyrelsen i april 2002 ut en
            skrift med titeln Flickor som lever under hot och tvång i familjer
            med strängt patriarkala värderingar. Dokumentet ska tjäna som
            stöd för socialtjänsten i arbetet med att hjälpa och skydda denna
            grupp av utsatta flickor. Socialstyrelsen framhåller att dessa
            flickor behöver samhällets stöd och att det är socialtjänstens
            ansvar att bistå dem. Samtidigt finns det indikationer på att
            många utsatta flickor inte vågar vända sig till socialtjänsten
            eftersom föräldrarna informeras om en utredning inleds.
          </p>
          <p xml:id="i-93TyAEmBz73mddUaWMMQcQ">
            Enligt uppgift från Svenska Dagbladet den 18 februari i år arbetar
            svensk polis just nu med upp till tio mordutredningar där motivet
            misstänks vara hedersrelaterat. Kartläggningar av landets länsstyrelser
            tyder på att mer än 1 500 unga människor i Sverige har utsatts
            för hedersrelaterat våld under det gångna året. I artikeln intervjuas
            Kickis Åhré Älgmo vid rikskriminalen. Hon uppger att länsstyrelsernas
            siffror är för låga eftersom det är tabubelagt att söka hjälp
            hos den här utsatta gruppen. "Under en och samma helg helt nyligen
            blev jag kontaktad av fyra tjejer från Östergötland som alla hade
            utsatts för konkreta hot, men inte vågat söka hjälp hos myndigheterna.
            De är därför osynliga i enkäten", säger Kickis Åhré Älgmo.
          </p>
          <p xml:id="i-2vzfXXMYmNHxLMVrE6Q8Mj">
            Bara i Göteborgsregionen lever närmare 200 minderåriga flickor
            under hot och våld i patriarkala familjer. Det visar en undersökning
            som Länsstyrelsen i Västra Götaland genomfört på regeringens uppdrag
            förra året. Enligt länsstyrelsen finns det uppskattningsvis minst
            lika många flickor till, som inte kan eller vågar tala om sina
            problem. Tjänstemän inom socialtjänsten uttrycker i undersökningen
            att de flickor man har kontakt med bara utgör "toppen på ett isberg".
            2002 genomförde Uppsala kommun en liknande undersökning. Resultatet
            tyder på att i Uppsala lever uppemot 150 unga invandrarflickor
            under hot eller tvång från sina familjer. Situationen bedömdes
            som allvarlig eller till och med mycket allvarlig för omkring
            50 av dessa flickor. I en artikel på nyhetsplats i UNT (den 29
            oktober 2002) framkom det att flickornas problem är mest påtaglig
            för kuratorer och elevvårdspersonal. Inom socialtjänsten hade
            man mer sällan kontakt med de berörda flickorna. Det är tyvärr
            inte förvånande.
          </p>
          <p xml:id="i-Ajz6HkLYWUU3VyupuHdMfY">
            Socialstyrelsen framhåller i sin skrift att det får inte råda
            något tvivel om att en utredning inleds. Av 11 kap. 1 § SoL följer
            att socialnämnden utan dröjsmål ska inleda utredning av vad som
            genom ansökan eller på annat sätt har kommit till nämndens kännedom
            och som kan föranleda någon åtgärd från nämnden. Socialstyrelsen
            uppger att de första samtalen mellan en flicka och en socialsekreterare
            kan betraktas som rådgivande. Samtidigt understryks det att om
            en flicka ansöker om hjälp eller stöd, ska en utredning inledas.
            Inte heller borde det vara möjligt att förhala inledandet av utredning
            om det finns skäl för socialtjänsten att ingripa. Socialstyrelsen
            påpekar även att så snart socialnämnden tar kontakt med någon
            utomstående, till exempel lärare för att inhämta information om
            ett barn, så anses en utredning inledd.
          </p>
          <p xml:id="i-HxuzEuMKGpq9efhPZ1GMi6">
            I ett ärende rörande ett barn är vårdnadshavaren part. Enligt
            11 kap 2 § SoL framgår det att den som berörs av utredningen ska
            underrättas om att en sådan inleds. JO har anfört att när en utredning
            om huruvida socialnämnden behöver ingripa till en underårigs skydd
            eller stöd inleds, ska den som berörs av utredningen underrättas
            om detta. Ett barn som känner till informationsskyldigheten och
            som är utsatt för hot och våld av en vårdnadshavare blir ofta
            mindre benägen att kontakta eller prata med socialtjänstens personal.
          </p>
          <p xml:id="i-6dszSAEHyLyCpFBThXX3XV">
            Ett svårlöst dilemma uppstår för en socialsekreterare om det
            finns skäl att misstänka att ett barns fysiska och psykiska hälsa
            äventyras av en vårdnadshavare. Ofta är det komplicerat @ för
            att inte säga omöjligt @ att få grepp om allvaret i problemen
            och göra adekvata bedömningar av till exempel behov av skydd utan
            att låta öppna en utredning. Det är ju först sedan utredning genomförts
            som det står klart om det finns något vårdbehov och i så fall
            hur det ser ut. Omedelbart omhändertagande med stöd av 6 § LVU
            är inte alltid tillämpligt, och kan i vissa fall förvärra situationen
            för det berörda barnet.
          </p>
          <p xml:id="i-KRJxomyJDySNR7sL1TQEGg">
            I regeringens proposition 2002/03:53 Stärkt skydd för utsatta
            barn avstår regeringen från att ta upp problematiken. Tisdagen
            den 18 februari 2002 interpellerades statsrådet Mona Sahlin om
            fri- och rättigheter för flickor från så kallade hederskulturer
            (2002/03:180). I debatten kom fråga upp om informationsskyldighet
            till vårdnadshavare när utredning enligt socialtjänstlagen inleds.
            Mona Sahlin hävdade att "det är inte så att socialtjänsten så
            fort det dyker upp någon som är under 18 år och säger sig ha problem
            hemma måste kasta sig över telefonen och ringa hem till föräldrarna.
            Man ska nämligen sätta barnets bästa först." Mona Sahlin uttryckte
            även att "den kunskap och kompetens som man nu måste skaffa sig
            är i vilken situation det är bäst för flickan att man inte kontaktar
            familjen utan i lugn och ro försöker utreda och hitta bästa möjliga
            sätt att stödja flickan. Man ska då inte som första åtgärd ringa
            till föräldrarna." Socialminister Lars Engqvist har tidigare på
            nyhetsplats i DN uttalat att med gällande socialtjänstlag har
            en utsatt flicka och socialsekreterare god tid på sig att tänka
            igenom situationen innan man bestämmer sig för att starta en utredning.
            Dessa uttalanden från regeringens representanter förbryllar och
            skapar förvirring kring socialtjänstlagens tillämpning.
          </p>
          <p xml:id="i-LVy3JmfbgX1yNGVTKqEkAD">
            Socialstyrelsen påpekar i sin skrift att det i vissa situationer
            ansetts nödvändigt att inskränka myndigheters skyldigheter att
            underrätta parter om utredningsmaterial. Socialstyrelsen framhåller
            att dessa undantag inte kan åberopas till stöd för att hemlighålla
            en utredning med stöd av 11 kap. 1 § SoL. Socialstyrelsen påpekar
            att det existerar endast en möjlighet att ingripa med myndighetsutövning
            i skyddssyfte utan föregående kommunicering vad gäller vård av
            unga, nämligen omhändertagande med stöd av 6 § LVU. Den utredning
            som följer efter ett sådant beslut kan dock inte göras utan att
            vårdnadshavare hålls underrättade, påpekar Socialstyrelsen.
          </p>
          <p xml:id="i-TG4woUzg8z3Ki7LvmhJSx9">
            Folkpartiet har föreslagit att lagen borde ge utrymme för socialnämnden
            att utreda ett utsatt barns situation utan att en för barnet potentiellt
            farlig vårdnadshavare får information om det. Socialnämden skulle
            till exempel ges möjlighet att hos länsrätten ansöka om dispens
            och länsrätten får pröva hotbilden mot barnet. Ett sådant ärende
            ska behandlas med kvalificerad sekretess enligt sekretesslagen.
          </p>
        </div>
        <div type="ipQuestion">
          <p xml:id="i-PxMGo35Y8H6TLy2Kzze2NQ">
            Med hänvisning till ovanstående vill jag fråga demokrati- och
            integrationsministern:
            <list rend="unordered">
              <item>
                1.Vilka åtgärder avser ministern att vidta för att barn som är
                bosatta i Sverige får rätt till samma engagemang och skydd från
                samhället oavsett etniskt ursprung?
              </item>
              <item>
                2.Är ministern beredd att vidta åtgärder för att låta se över
                socialtjänstlagen för att undersöka möjligheten att bedriva utredning
                jämlikt 11 kap. 1 § SoL utan att informera vårdnadshavare?
              </item>
            </list>
          </p>
        </div>
      </div>
    </body>
  </text>
</TEI>
