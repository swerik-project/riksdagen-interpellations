<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0548">
  <teiHeader>
    <fileDesc>
      <titleStmt>
        <title>regeringens strategi och prioriteringar i författningspolitiken</title>
        <author>Krantz, Tobias (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>regeringens strategi och prioriteringar i författningspolitiken till statsrådet Pär Nuder om regeringens strategi och prioriteringar i författningspolitiken</title>
          <idno type="rdwebb">GR10548</idno>
          <ref type="dokument_url_text">http://data.riksdagen.se/dokument/GR10548/text</ref>
          <ref type="dokument_url_html">http://data.riksdagen.se/dokument/GR10548</ref>
          <ref type="dokumentstatus_url_xml">http://data.riksdagen.se/dokumentstatus/GR10548</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnkrZ3NAvoWXY6Krxbkudq</idno>
            <persName>Tobias Krantz</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-HNvivTxAPySuVXe8X3z3LJ</idno>
            <persName>Pär Nuder</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-S3q9KGi2SkKfeoB33twpbF" corresp="i-UnkrZ3NAvoWXY6Krxbkudq">
          <date when="2004-05-21"/>
        </correspAction>
        <correspAction type="answered" xml:id="i-XUvy9Lvyu3VLRiwyGUHAJr">
          <date when="2004-06-14"/>
        </correspAction>
        <correspAction type="received" xml:id="i-XmkRh6gJmxrHm27dc8apyD" corresp="i-HNvivTxAPySuVXe8X3z3LJ">
          <date when="2004-05-24"/>
        </correspAction>
        <correspAction type="answered" xml:id="i-JKcQZEDNDNRxvyg3NT5Vtc" corresp="i-HNvivTxAPySuVXe8X3z3LJ">
          <date when="2004-06-14"/>
        </correspAction>
        <correspContext corresp="i-JKcQZEDNDNRxvyg3NT5Vtc">
          <ref type="record" target="prot-200304--127">Riksdagens protokoll 2003/04:127 Måndagen den 14 juni</ref>
          <ref type="recordSection" target="unsetDivId">35 § Svar på interpellation 2003/04:548 om regeringens strategi och prioriteringar i författningspolitiken</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VEYH9EXEA6uTdAgLgshtiA">
            Interpellation 2003/04:548 av Tobias Krantz (fp) till statsrådet
            Pär Nuder om regeringens strategi och prioriteringar i författningspolitiken
          </p>
        </div>
        <div type="ipqSubmissionInfo">
          <p xml:id="i-Mg5MpQqKxUcVkpJnUojkCh">
            den 21 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-8Rr8fjXF3gTVPMPgR3ygX1">
            Statsminister Göran Persson deklarerade i regeringsförklaringen
            i september 2003 att det var dags för en översyn av den svenska
            författningen. Därefter har, i början av innevarande år, inledande
            diskussioner förts mellan regeringen och riksdagens partier om
            den kommande tilltänkta grundlagsöversynens inriktning.
          </p>
          <p xml:id="i-H3qGuCZxk1YqUi8QBTJazE">
            Folkpartiet välkomnar den översyn av grundlagen som nu ska ske;
            det ligger väl i linje med den ståndpunkt som Folkpartiet driver.
            Det finns åtskilligt i regeringsformen som det finns all anledning
            att slå vakt om. Ett sådant inslag är exempelvis principen om
            proportionella val. Om den principen finns det också mycket stor
            politisk uppslutning.
          </p>
          <p xml:id="i-JrgozfgDVbKSEX59VM5C6o">
            Samtidigt bör det emellertid finnas utrymme för reformer på ett
            antal områden. Folkpartiet har vid flera tillfällen under våren
            angivit sina prioriteringar i den översyn av regeringsformen som
            ska inledas. Tre aspekter bör, enligt vår mening, särskilt analyseras
            under den kommande grundlagsöversynen. Det handlar, för det första,
            om hur den offentliga makten granskas. Under denna rubrik hör
            flera viktiga författningsfrågor hemma, bland annat riksdagens
            roll i förhållande till regeringen, förstärkt lagprövningsrätt
            och Europapolitikens förankring i riksdagen.
          </p>
          <p xml:id="i-R14kvvNjfHA2B5Cn6QhHn6">
            En andra central aspekt rör det lokala självstyret. Det lokala
            självstyrets ställning måste bli tydligare. I syfte att nå det
            målet avser Folkpartiet bland annat att lyfta fram förslag på
            skilda valdagar för kommun, landsting och riksdag liksom inrättande
            av en kompetenskatalog för makt- och ansvarsfördelningen mellan
            skilda nivåer i det svenska folkstyret. En tredje kärnpunkt som
            grundlagsöversynen bör fokusera rör den enskilde medborgarens
            möjligheter att påverka i demokratin. För oss är frågan om ett
            mer renodlat personval av stor betydelse.
          </p>
          <p xml:id="i-MMoCvUFdfcr4BvkEN69gA1">
            Vad gäller formerna för grundlagsöversynen har Folkpartiet poängterat
            vikten av ett öppet förhållningssätt som inbjuder till bred samhällelig
            debatt. Föreningar, organisationer, den akademiska världen, det
            civila samhället i övrigt ska uppmuntras och ges möjligheter att
            aktivt delta i det offentliga samtalet om Sveriges nya grundlag.
            Folkpartiet har därvidlag pekat på att viss inspiration kan hämtas
            i den så kallade konventsmetoden, från det europeiska konvent
            som har arbetat fram ett förslag till ny författning för Europeiska
            unionen.
          </p>
          <p xml:id="i-6UtCGR9fMFkVqt4nRUdigB">
            I och med att en översyn av regeringsformen nu inleds påbörjas
            ett arbete som, med alla dess olika faser inräknade, kan komma
            att uppgå till ett decennium. Det är, enligt Folkpartiets mening,
            viktigt att det inte leder till att det läggs en död hand över
            alla tänkbara reformer under de kommande tio åren. Skulle breda
            överenskommelser i författningsfrågor kunna nås under tiden måste
            det vara möjligt att också genomföra partiella reformer av grundlagen.
          </p>
        </div>
        <div type="ipQuestion">
          <p xml:id="i-7smFBfXSwiLiyvvgEmaFbY">
            Med anledning av vad som ovan anförts vill jag ställa följande
            frågor till statsrådet rörande regeringens strategi och prioriteringar
            i författningspolitiken:
            <list rend="unordered">
              <item>
                1. Vilka områden avser statsrådet att prioritera och genomföra
                reformer på i samband med den kommande grundlagsöversynen?
              </item>
              <item>
                2. Vilka åtgärder avser statsrådet att vidta i syfte att stimulera
                till en bred samhällelig debatt om det som så småningom ska bli
                Sveriges nya grundlag?
              </item>
              <item>
                3. Vilken inställning har regeringen till partiella författningsreformer
                i samband med den grundlagsöversyn som nu ska inledas?
              </item>
            </list>
          </p>
        </div>
      </div>
    </body>
  </text>
</TEI>
