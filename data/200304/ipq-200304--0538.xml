<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0538">
  <teiHeader>
    <fileDesc>
      <titleStmt>
        <title>löneutvecklingen i vissa regioner och kommunal kostnadsutjämning</title>
        <author>Pilsäter, Karin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>löneutvecklingen i vissa regioner och kommunal kostnadsutjämning till statsrådet Lars-Erik Lövdén om löneutvecklingen i vissa regioner och kommunal kostnadsutjämning</title>
          <idno type="rdwebb">GR10538</idno>
          <ref type="dokument_url_text">http://data.riksdagen.se/dokument/GR10538/text</ref>
          <ref type="dokument_url_html">http://data.riksdagen.se/dokument/GR10538</ref>
          <ref type="dokumentstatus_url_xml">http://data.riksdagen.se/dokumentstatus/GR10538</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <persName>Karin Pilsäter</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>Lars-Erik Lövdén</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>Lars-Erik Lövdén</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-FjYeiUKU355AzRmP9W2tKC" corresp="i-6kLJbGLpwB9hYxDrVrkcqF">
          <date when="2004-05-21"/>
        </correspAction>
        <correspAction type="answered" xml:id="i-7n2WHCfdSfL7DM5beic8FL">
          <date when="2004-06-14"/>
        </correspAction>
        <correspAction type="received" xml:id="i-XAajd5YG6vGWZQ4i8iT4x4" corresp="i-6qjD2tsSCtsrmXQjy7mtCJ">
          <date when="2004-05-24"/>
        </correspAction>
        <correspAction type="answered" xml:id="i-8Y26optigTW3AJgaVr89P6" corresp="i-6qjD2tsSCtsrmXQjy7mtCJ">
          <date when="2004-06-14"/>
        </correspAction>
        <correspContext corresp="i-8Y26optigTW3AJgaVr89P6">
          <ref type="record" target="prot-200304--127">Riksdagens protokoll 2003/04:127 Måndagen den 14 juni</ref>
          <ref type="recordSection" target="unsetDivId">23 § Svar på interpellation 2003/04:538 om löneutvecklingen i vissa regioner och kommunal kostnadsutjämning</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-N6s7Pn3fHnJeyhEmhn3Tvg">
            Interpellation 2003/04:538 av Karin Pilsäter (fp) till statsrådet
            Lars-Erik Lövdén om löneutvecklingen i vissa regioner och kommunal
            kostnadsutjämning
          </p>
        </div>
        <div type="ipqSubmissionInfo">
          <p xml:id="i-DWMsJSjpAXh78hR561Cjce">
            den 21 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3nZgKJNpxmHWy2Xdy2VSy4">
            För tio år sedan beslöt den borgerliga regeringen på förslag
            av jämställdhetsminister, tillika vice statsminister, Bengt Westerberg
            att tillsätta en utredning för att kartlägga och analysera fördelningen
            av ekonomisk makt och ekonomiska resurser mellan kvinnor och män.
          </p>
          <p xml:id="i-TiG6jq4PHbXhwqW7HnqpiQ">
            Nu har fem år gått sedan utredningen slutfördes. Under de tio
            år som gått sedan utredningen begärdes har jämställdhetsfrågor
            varit med i den centrala allmänpolitiska diskussionen på ett påtagligt
            sätt. Men har egentligen så mycket hänt, och har politiken förändrats
            för att bryta de strukturer och mönster som orsakar det grundläggande
            faktumet att kvinnor har mindre makt och mindre pengar än vad
            män har?
          </p>
          <p xml:id="i-7GnzoiiR5g961XZeXLt71d">
            Ekonomisk makt kan dels ses som makt över andras tillvaro, dels
            som makt att råda över sin egen situation.
          </p>
          <p xml:id="i-TA8YN964dWtX6R5JVu6h1">
            Hur löneutvecklingen för kvinnor har varit är därför ett viktigt
            mått på om kvinnors ekonomiska makt ökat.
          </p>
          <p xml:id="i-WpWoMhZmWd3H2mg3JUTE2k">
            Löneskillnaderna mellan kvinnor och män har i princip varit cementerade
            sedan 1995.
          </p>
          <p xml:id="i-YYuzH4XkZLiAd87wsB7BUW">
            En avgörande förklaring till detta är att de underliggande orsakerna
            till löneskillnaderna, att kvinnor och män finns i olika yrken,
            olika befattningsnivåer och hos olika arbetsgivare inte har förändrats.
            Eva M Meyersson och Trond Petersen visar i en bilaga till Kvinnomaktutredningen
            (1997:136) att merparten av löneskillnaderna beror på befattnings-,
            yrkes- och arbetsgivarsegregation och endast en mindre del på
            direkt diskriminering.
          </p>
          <p xml:id="i-Nado6e82jyvwGruHRq25CG">
            Samtidigt kan vi konstatera att regeringen på senare år snarast
            har koncentrerat sitt arbete med att bekämpa löneskillnaderna
            på just den direkta diskrimineringen. Men de stora löneskillnaderna
            beror främst på andra faktorer som en aldrig så skarp antidiskrimineringslagstiftning
            kan hantera. På dessa områden har dock mycket lite skett.
          </p>
          <p xml:id="i-SW72cAsRikLcuCYy6FuuHc">
            När marknadskrafterna och den politiska ambitionen för en gångs
            skull har dragit åt samma håll, så att löner för förskollärare,
            sjuksköterskor, barnmorskor, undersköterskor och barnskötare är
            högre i Stockholmsregionen än i riket, innebär detta med nödvändighet
            högre kommunala utgifter. Men detta högre kostnadsläge är inte
            en del i kostnadsutjämningen.
          </p>
          <p xml:id="i-PxPkARsDVSFG1dTABbue3R">
            I den aktuella debatten, såväl som i det senaste utredningsförslaget
            kring utjämningssystemet, avvisas tanken på att kostnadsutjämningen
            ska ta hänsyn till det högre kostnadsläget. Dessutom bibehålls
            i förslaget den mycket långtgående inkomstutjämningen. Ledande
            företrädare för Socialdemokraterna, exempelvis statsråd, är helt
            oförstående och menar snarast att Stockholmsregionens kommuner
            och landstinget får skylla sig själva som har höjt kvinnolönerna
            i vården och skolan.
          </p>
          <p xml:id="i-RNefvova6dutd7yxDD68Sp">
            Men hur ska vi få rättvisa kvinnolöner om kostnaden inte får
            räknas för kommunerna samtidigt som de höjda skatteinkomsterna
            ska skickas vidare till andra regioner? Systemet fungerar helt
            enkelt så att de höjda kvinnolönerna ökar skattekraften i kommunen
            eller landstinget, vilket betyder att ökningen försvinner, antingen
            i form av minskat inkomstbidrag eller ökad avgift.
          </p>
          <p xml:id="i-VJCLJrPsnkwSNR8rutoJ81">
            Höjda sjuksköterskelöner kan förstås inte betalas med skatt på
            sjuksköterskorna men med nuvarande utjämningssystem kan de inte
            ens delfinansieras med sjuksköterskornas egen ökade skatteinbetalning.
            Det betyder att nuvarande konstruktion på utjämningssystemet direkt
            motverkar utjämningen av oskäliga löneskillnader.
          </p>
          <p xml:id="i-R6afkECTKfZQDcM6ngFjUa">
            I ett interpellationssvar (2003/04:138, protokoll den 12 december)
            konstaterade statsrådet Lövdén helt kort att "Utvecklingen mot
            ett mer jämställt samhälle måste i första hand ske inom andra
            politikområden". Mot bakgrund av att regeringens jämställdhetsarbete
            sägs bedrivas enligt mainstream-principen ter sig detta svar märkligt.
          </p>
          <p xml:id="i-3BaFdqHerHyrzRFnqNCdsE">
            I samband med att regeringen och deras stödpartier presenterade
            sin överenskommelse den 13 april om kommande reformering av utjämningssystemet
            aviserade man också att frågan om regionala lönekostnadsskillnader
            skulle utredas vidare.
          </p>
        </div>
        <div type="ipQuestion">
          <p xml:id="i-BVYzWybSJbDKp9egFaPNQv">
            Mot bakgrund av att nuvarande konstruktion av skatteutjämning
            motverkar en avveckling av oskäliga löneskillnader vill jag fråga
            jämställdhetsministern:
            <list rend="unordered">
              <item>
                1. Avser jämställdhetsministern att i det kommande förslaget
                till kommunal kostnadsutjämning ta hänsyn till att vissa regioner
                fått en högre lönekostnadsnivå genom att det skett en höjning
                av kvinnolönerna?
              </item>
              <item>
                2. Vilka insatser avser jämställdhetsministern att göra för att
                kommande reformering av de ekonomiska villkoren för kommuner och
                landsting ska främja, inte motverka, en utjämning av de oskäliga
                löneskillnaderna mellan kvinnor och män?
              </item>
            </list>
          </p>
        </div>
      </div>
    </body>
  </text>
</TEI>
