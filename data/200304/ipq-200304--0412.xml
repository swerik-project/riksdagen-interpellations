<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0412">
  <teiHeader>
    <fileDesc>
      <titleStmt>
        <title>regler vid nedläggning av företag </title>
        <author>Pedersen, Peter (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>regler vid nedläggning av företag  till näringsminister Leif Pagrotsky om regler vid nedläggning av företag </title>
          <idno type="rdwebb">GR10412</idno>
          <ref type="dokument_url_text">http://data.riksdagen.se/dokument/GR10412/text</ref>
          <ref type="dokument_url_html">http://data.riksdagen.se/dokument/GR10412</ref>
          <ref type="dokumentstatus_url_xml">http://data.riksdagen.se/dokumentstatus/GR10412</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <persName>Peter Pedersen</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-AiPP4XquFp5Vz6nDimiD6c" corresp="i-KnfRfemwD98TyCA1A8KCeX">
          <date when="2004-04-02"/>
        </correspAction>
        <correspAction type="received" xml:id="i-H6meaW9w6BtW8ViEueC5vp">
          <date when="2004-04-02"/>
        </correspAction>
        <correspAction type="received" xml:id="i-XQWDseq5p9RJ1PCE44CMmt" corresp="i-V19ff9MeDZhTGpv5xEprbu">
          <date when="2004-04-02"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6bVmWkayTHV47T62gdvopC">
            Interpellation 2003/04:412 av Peter Pedersen (v) till näringsminister
            Leif Pagrotsky om regler vid nedläggning av företag
          </p>
        </div>
        <div type="ipqSubmissionInfo">
          <p xml:id="i-JeruXFdAjVqA5ogjzePpaV">
            den 2 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2dkRdnUetxfi1ZyTqXpUJB">
            Vid ett flertal tillfällen har frågan om nedläggning eller flytt
            av lönsamma företag eller företagsenheter samt behovet och möjligheten
            till eventuella motåtgärder mot detta diskuterats i Sveriges riksdag.
            Näringsutskottet har behandlat och avvisat motioner i frågan från
            Vänsterpartiet, men har förhållandevis positiva skrivningar när
            det gäller möjligheten för anställdas eller företagsledningars
            möjlighet att ta över vinstgivande företag eller företagsenheter,
            som hotas av nedläggning.
          </p>
        </div>
        <div type="ipQuestion">
          <p xml:id="i-GPjC3kbMGF85qy63yDmnCy">
            I motion 2002/03: N 330 av Peter Pedersen (v) yrkas:
            <list rend="unordered">
              <item>
                1. Riksdagen begär att regeringen lägger fram förslag till nya
                lagar eller revidering av befintliga lagar för att tydliggöra
                regelverket vid nedläggning av företag eller företagsenhet.
              </item>
              <item>
                2. Riksdagen begär att regeringen låter utreda frågan om en lagstiftning
                som ökar de anställdas förutsättningar att förvärva ett företag
                eller en enhet som skall läggas ned, och därvid också föreslå
                åtgärder som gör ett sådant övertagande praktiskt möjligt.
              </item>
            </list>
          </p>
          <p xml:id="i-BemEzgDFs8qwL7Bmj25iVW">
            Regeringens samarbetspartier v+mp reserverade sig i betänkandet
            2002/03:NU 7 till förmån för dessa förslag. De borgerliga partierna
            avvisade dock föga oväntat alla sådana förslag med hänvisning
            till att det skulle leda till betydande intrång i äganderätten.
            Majoritetstexten, i detta fall s, lyder med hänvisning till tidigare
            ställningstaganden: "Vidare har utskottet framhållit att möjligheten
            bör ökas för dem som arbetar i ett företag, arbetare, tjänstemän
            och företagsledning, att ta över ägandet om företaget skall säljas.
            Utskottet står fast vid denna uppfattning och förutsätter att
            regeringen fortlöpande prövar om kompletterande åtgärder erfordras
            för att främja sådant övertagande."
          </p>
        </div>
        <div type="ipQuestion">
          <p xml:id="i-DHtvTteA47RAkCuu3uCNtz">
            I betänkandet 2003/04: NU 10 avslås motion 2003/04:N 292 av Peter
            Pedersen (v), som yrkar:
            <list rend="unordered">
              <item>
                1. Riksdagen begär att regeringen lägger fram förslag till ändring
                i lagstiftningen i syfte att stärka de anställdas rätt vid nedläggning
                av företag eller företagsenhet.
              </item>
              <item>
                2. Riksdagen begär att regeringen lägger fram förslag till ändring
                i lagstiftningen i syfte att ge de anställda ökade möjligheter
                att förvärva ett företag eller en företagsenhet som hotas av nedläggning.
              </item>
              <item>
                3. Riksdagen begär att regeringen i övrigt föreslår åtgärder
                som gör sådana övertaganden möjliga, till exempel statliga lånegarantier,
                indirekt eller direkt statligt medägande, uppbyggnad av lokala
                och regionala fonder och så vidare.
              </item>
            </list>
          </p>
          <p xml:id="i-PdETLyNqj8CSxs9LusYsC">
            Även i detta betänkande har regeringens samarbetspartier v+mp
            reserverat sig till förmån för dessa förslag. De borgerliga partierna
            skriver i en reservation att "den enskildes äganderätt ska värnas
            mot alla former av socialistiskt inspirerade ingrepp. "De ger
            tydligt uttryck för uppfattningen att den som äger ett företag
            har och ska ha all rätt att göra vad som så önskas med företaget
            oavsett om det ger vinst eller går med förlust, det vill säga
            flytta och eller lägga ned företaget, utan hänsyn till de anställda,
            de orter och de regioner som drabbas.
          </p>
          <p xml:id="i-SUWXnv7PNRCtFdNZoptCeD">
            Majoritetstexten i betänkandet, det vill säga (s), skriver bland
            annat följande: "Samtidigt förutsatte utskottet att regeringen
            fortlöpande prövar om kompletterande åtgärder erfordras för att
            främja sådant övertagande."
          </p>
          <p xml:id="i-WWbbtkXDtCCYSVHfLbqzyM">
            Vidare: I den samarbetsuppgörelse som finns mellan regeringen,
            Vänsterpartiet och Miljöpartiet (det så kallade 121-punktsprogrammet)
            finns angivet att det ska tillsättas en utredning med uppgift
            att ta fram förslag till hur stora företag ska ta ett större socialt
            ansvar i samband med strukturomvandling och nedläggningsbeslut.
          </p>
          <p xml:id="i-LuDTPFCPMcam4m5dDbyhYW">
            Vidare ska utredningen utarbeta förslag på hur anställdas övertagande
            av hotad produktion ska underlättas. Enligt uppgifter från Näringsdepartementet
            finns det ännu inga närmare direktiv för utredningsarbetet och
            heller ingen plan för när arbetet ska genomföras."
          </p>
          <p xml:id="i-R5DLrKY8tqisTGhh7u8Zpk">
            Under "Utskottets ställningstagande" står bland annat följande
            att läsa: ".utskottet anser att möjligheterna bör ökas för dem
            som arbetar i ett företag att ta över ägandet i den händelse företaget
            ska säljas." När det gäller uppgörelsen i frågan i det så kallade
            121-punktsprogrammet skrivs: "Det får enligt utskottet förutsättas
            att uppgörelsen följs, vilket innebär att ett uttalande från riksdagen
            i enlighet med vad som anförs i motionerna kan anses obehövligt."
          </p>
          <p xml:id="i-RVEdYTYyJ6vx7Az35PfZSE">
            En rad orter i landet förknippas nu med företag som lagt ned
            eller avser lägga ned eller flytta lönsam produktion utomlands,
            till exempel Bengtsfors, Gislaved, Degerfors och nu senast Kalmar
            och Västervik. Näringsutskottet uttalar tydligt en inriktning
            och förhoppning om att regeringen avser lägga fram förslag som
            stärker till exempel de anställdas möjlighet att ta över företag
            som ska säljas.
          </p>
          <p xml:id="i-PBLeTsRteTMhh1FCYR8j8t">
            Problemet är dock att det oftare handlar om att företag köper
            andra företag för att öka den egna marknadsandelen för att efter
            ett tag lägga ned en enhet även om den går med vinst. Syftet med
            sådana uppköp synes vara att begränsa konkurrensen inom en viss
            bransch och därför går företaget inte med på att någon annan intressent,
            inte heller de anställda eller företagsledningen, får köpa det
            nedläggningshotade företaget eller enheten.
          </p>
          <p xml:id="i-8crmt8Xx8VN81NE4Sa5jwn">
            I fallet Degerfors tog företaget Avesta Polarit för några år
            sedan det mycket omdiskuterade och kritiserade beslutet att lägga
            ned det vinstgivande stålverket. I ett måldokument från 26 februari
            2002 avseende omställningsarbetet i Degerfors kommun mellan Avesta
            Polarit, Degerfors kommun, Länsstyrelsen i Örebro län och Nutek
            sägs bland annat följande:
          </p>
          <p xml:id="i-Jgc8H5NSHETN4JFQPhCEGy">
            "Ersättningsverksamhet inom Avesta Polarits industriområde. Etableringen
            av ny affärsverksamhet, med hjälp av utrustning inom Degerfors
            Stainless, är Avesta Polarit positivt till, förutsatt att verksamheten
            ej konkurrerar med Avesta Polarits affärsidé. Verksamheten måste
            självklart ha en långsiktig bärkraft, vilken kommer att prövas
            från fall till fall."
          </p>
          <p xml:id="i-6BWvPd5bxsNuAviAR7x8Sz">
            Industrialisten Carl Bennet gjorde efter detta ett försök att
            få i gång produktion vid enheten med detta avvisades. Stålverket
            lades sedan i "malpåse". I slutet av mars 2004 meddelade emellertid
            företaget Outokumpu, som numera äger enheten i Degerfors, att
            malpåsbeslutet upphävs och enligt tidningsuppgifter avser företaget
            att sälja ut utrustningen och riva byggnaderna. Företaget hänvisar
            till tillräcklig kapacitet vid andra enheter, men nämner inte
            kvalitetsproblemen vad gäller de stålämnen som kommer från Sheffield.
          </p>
          <p xml:id="i-9acM6mhC9PjvAP5jjF4bSC">
            Näringsminister Leif Pagrotsky har diskuterat dessa frågor vid
            en rad tillfällen men lämnar aldrig några tydliga besked, utan
            visar snarare vankelmod vad gäller möjligheter att vidta motåtgärder
            och motstånd till förslag att stärka de anställdas eller företagsledningens
            rätt vid nedläggning av lönsamma företag eller enheter. Den 23
            december 2002 skrev Pagrotsky bland annat följande i en debattartikel
            i Karlskoga-Kuriren: "Min bestämda ståndpunkt om Degerfors Stainless
            är att nedläggningar alltid bör grunda sig på rent marknadsmässiga
            skäl. Om till exempel utländska ägare tar andra hänsyn än rent
            ekonomiska och att produktionen i Sverige läggs ned av andra skäl,
            handlar det om kapitalförstöring, att den ekonomiska rationaliteten
            sätts ur spel och att människor utsätts för onödigt lidande."
          </p>
          <p xml:id="i-JC4Msw1kf4ehoTb5NX1MRJ">
            Ja, men det är ju det senare som sker på en rad orter runt om
            i landet. Det krävs nu handling, inte tomma löften eller vankelmod.
            I en interpellationsdebatt den 26 mars i år med anledning av Electroluxkoncernens
            planer på att flytta produktionen från Västervik till Ungern är
            näringsminister Pagrotskys brist på handlingskraft och brist på
            politisk vilja uppenbar.
          </p>
          <p xml:id="i-EZvwy49Dp7HjgaXQmZhGLE">
            Pagrotsky säjer till exempel: "En fråga som vi har varit inne
            på i flera sammanhang är att hitta nya metoder för att möta situationer
            där internationella företag flyttar produktionen till andra länder.
            Degerfors nämndes som exempel. Även jag har funderat mycket på
            detta. Jag tycker att det är en viktig och relevant fråga. Vi
            ser exempel där fungerande, ofta lönsamma, tekniskt välutvecklade
            fabriker med bra inskolad arbetskraft försvinner eller krymper
            med argument som är svåra att bli övertygad av.
          </p>
          <p xml:id="i-2anEGWhr4G7k89uwtDwLYE">
            Jag tycker själv att Degerfors är det tydligaste exemplet på
            detta. Där fanns andra aktörer som ville ta över, men i företaget
            var man kanske rädd för att få en konkurrent på halsen eller tyckte
            av annat skäl inte att det låg i deras intresse. Här har vi inte
            mycket att sätta emot. Ibland beklagar man det, men jag ser inte
            riktigt hur alternativet skulle se ut. Jag tvekar inför krav att
            jag som näringsminister ska gå in och ta över den typen av affärsmässiga
            beslut från investerare eller olika aktörer på den privata marknaden.
            Men dagens ordning känns inte heller riktigt trygg och inte riktigt
            säker." Kan bristen på handlingskraft och ett uttalat vankelmod
            bli tydligare? Var finns förslagen till översyn och åtgärder enligt
            det så kallade 121-punktsprogrammet mellan s, v och mp och var
            finns de överväganden om åtgärder som s-ledamöterna i Näringsutskottet
            hyser sådana förhoppningar till?
          </p>
        </div>
        <div type="ipQuestion">
          <p xml:id="i-Ung1XuzfHBDmNUFELRVNvh">
            Jag vill fråga näringsministern:
            <list rend="unordered">
              <item>
                1. Avser näringsministern under denna mandatperiod att ge direktiv
                och tidsplan för en utredning som, enligt det så kallade 121-punktsprogammet,
                ska ta fram förslag till hur stora företag ska ta ett större ansvar
                i samband med strukturomvandling och nedläggningsbeslut samt utarbeta
                förslag på hur anställdas övertagande av hotad produktion ska
                underlättas?
              </item>
              <item>
                2. Är näringsministern beredd att tillsammans med Länsstyrelsen
                i Örebro län, Degerfors kommun och Nutek söka förmå ägarna till
                Outokumpu att leva upp till den gemensamt ingångna målsättningen
                att ge annan intressent möjlighet att förvärva stålverket i Degerfors
                och därmed förhindra att utrustning säljs och byggnader rivs?
              </item>
              <item>
                3. Är näringsministern beredd att skapa förutsättningar för att
                genom till exempel AP-fonderna, statliga lånegarantier, statligt
                medägande, lokala och regionala fonder möjliggöra finansiella
                åtaganden när det gäller att säkerställa vinstgivande produktion
                i landet?
              </item>
            </list>
          </p>
        </div>
      </div>
    </body>
  </text>
</TEI>
