<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0204">
  <teiHeader>
    <fileDesc>
      <titleStmt>
        <title>försvarsberedningen och Nato</title>
        <author>Hökmark, Gunnar (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>försvarsberedningen och Nato till statsminister Göran Persson om försvarsberedningen och Nato</title>
          <idno type="rdwebb">GR10204</idno>
          <ref type="dokument_url_text">http://data.riksdagen.se/dokument/GR10204/text</ref>
          <ref type="dokument_url_html">http://data.riksdagen.se/dokument/GR10204</ref>
          <ref type="dokumentstatus_url_xml">http://data.riksdagen.se/dokumentstatus/GR10204</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ay6zrjzeNnZpMAPRBGZ8tC</idno>
            <persName>Gunnar Hökmark</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-43YrfPWABfqqFxybkjSNza" corresp="i-Ay6zrjzeNnZpMAPRBGZ8tC">
          <date when="2003-12-15"/>
        </correspAction>
        <correspAction type="answered" xml:id="i-Ro7h2nmLVewapCCmQyGLUq">
          <date when="2004-01-30"/>
        </correspAction>
        <correspAction type="received" xml:id="i-C79HLuJaEVTCHBk9kDPKo3" corresp="i-3kVCtR7mCK6mW2F6oaBMR5">
          <date when="2003-12-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KSCxcSARw3hfvb9Uom4YM7">
            Interpellation 2003/04:204 av Gunnar Hökmark (m) till statsminister
            Göran Persson om försvarsberedningen och Nato
          </p>
        </div>
        <div type="ipqSubmissionInfo">
          <p xml:id="i-EunV5qEpLWHpS6LLdRXSUA">
            den 15 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AeRwNzQ6BjKteeDbSpeHZj">
            Det är efter det Europeiska rådets möte i Bryssel uppenbart att
            verkligheten har sprungit om den doktrin som den svenska alliansfriheten
            har byggt på. Den diskussion som i Bryssel präglade Europeiska
            rådets förhandlingar om solidaritetsgarantier och ömsesidiga försvarsförpliktelser
            har saknats i Sverige på grund av att regeringen har valt att
            blunda för konsekvenserna av de säkerhetspolitiska förändringar
            som har präglat de senaste tio årens utveckling i Europa. Det
            gör att Sverige tvingas stå passivt när viktiga frågor om utvecklingen
            av den europeiska säkerhetspolitiken diskuteras och det riskerar
            att leda till att vår försvarspolitik formas utifrån en tid som
            har varit i stället utifrån framtidens utmaningar.
          </p>
          <p xml:id="i-YUgfqPD37pLVKVQjhUuQyN">
            Den säkerhetspolitiska strategi som Europeiska rådet antog vid
            sitt möte i Bryssel tydliggör de krav som måste ställas på medlemsländernas
            försvar. Det ställs nu tydliga krav på en större förmåga till
            internationella insatser och en större samverkan för att uppnå
            en högre europeisk militär kapacitet.
          </p>
          <p xml:id="i-4DndqkoGEpHJ1ohfBuqM51">
            Även om det inte blev möjligt att slutföra arbetet på en ny konstitution
            för EU har regeringskonferensen tydligt visat de krav som samarbetet
            inom EU ställer på medlemsländernas solidaritet gentemot varandra.
            Det är delvis en följd av att de hot som vi i dag står inför är
            gemensamma och måste mötas gemensamt. Men det är också en konsekvens
            av att länder i djup samverkan med varandra inte kan blunda för
            väpnade angrepp och militära hot som riktar sig mot länderna och
            deras befolkning.
          </p>
          <p xml:id="i-Wodur8L6NsUfkCA6HFkh78">
            För Sveriges del innebär det som man kommit överens om både i
            förhandlingarna om den nya konstitutionen och i den beslutade
            säkerhetsstrategin att vi inte längre kan bortse från att de hot
            som möter oss är gemensamma med andra. Samtidigt är de hot som
            möter andra gemensamma även för oss. Även om den framtida konstitutionen
            hänvisar till att den gemensamma solidariteten ska bygga på en
            respekt för medlemsländernas säkerhetspolitik, det vill säga bland
            annat svensk alliansfrihet, skyler det inte över det faktum att
            solidaritet mellan länder kräver att man kan ingripa till varandras
            hjälp.
          </p>
          <p xml:id="i-G3Lkbjd1jSfSGhEgr9aR1x">
            Tanken på att Sverige skulle angripas av terrorgrupper eller
            av ett lands militära förband, att vi skulle hotas av en annan
            regim eller att vi på annat sätt inte kunde hävda befolkningens
            säkerhet, utan att andra länder skulle hjälpa oss är främmande
            i en union som bygger på integration, öppna gränser och samarbete.
            Och det samma gäller i den andra riktningen. Sverige har ett ansvar
            gentemot andra länder.
          </p>
          <p xml:id="i-T6W2wuhpgPYnP8tWuzunXd">
            Oavsett hur det formella kravet på medlemsländerna kommer att
            formuleras finns det en verklighet som kräver solidaritet när
            människor dödas och länders suveränitet hotas i en union där Sverige
            är med. Svensk säkerhets- och försvarspolitik måste kunna leva
            upp till detta och det måste påverka försvarsberedningens arbete.
            Allt annat kommer att leda till ett säkerhetspolitiskt underskott
            och till en försvarspolitik som bortser från de krav som i framtiden
            kommer att ställas på det svenska försvaret.
          </p>
          <p xml:id="i-23mbqLdfRB4WKF6ginJaZ1">
            För svensk del är det angeläget att föra denna debatt nu i stället
            för att i efterhand tvinga fram en anpassning till det som har
            gällt i det fördolda. Erfarenheterna av den dubbla bokföring som
            präglade tiden före Sveriges medlemsansökan och svensk säkerhetspolitik
            vad gäller relationerna och beroendet till Nato är ur demokratisk
            synpunkt inte goda.
          </p>
          <p xml:id="i-5TQH3c3vu2JN6ZpmKw4eJz">
            För Sveriges del har redan nu den säkerhetspolitiska situationen
            förändrats radikalt till det bättre genom Natos utvidgning till
            länder på andra sidan Östersjön och genom deras kommande medlemskap
            i EU. Det är svårt att se varför inte även ett svenskt medlemskap
            på motsvarande sätt ytterligare skulle bidra till säkerheten i
            vår del av världen.
          </p>
          <p xml:id="i-87pnvUcALVkyEkh2E8fWvU">
            Det naturliga steget för Sveriges del är att vi åtar oss en ömsesidig
            försvarsförpliktelse inom ramen för Nato. Det kräver en debatt
            och ett ledarskap som över partigränserna förankrar ett sådant
            steg av svensk säkerhetspolitik. Genom ett medlemskap i Nato kan
            Sverige också få inflytande över den säkerhetsstruktur som i i
            framtiden kommer att ha en avgörande betydelse för säkerheten
            och stabiliteten kring Östersjön.
          </p>
          <p xml:id="i-XtNeGDVN4BbjfL9DuhggKx">
            Tidigare syftade den svenska alliansfriheten till neutralitet
            i krig. Dagens svenska säkerhetspolitik bygger på en militär alliansfrihet
            utan något uttalat syfte i händelse av krig i vår del av världen.
            En sådan säkerhetspolitik, som saknar uttalat syfte, riskerar
            att leda till ett säkerhetspolitiskt underskott.
          </p>
          <p xml:id="i-JNCKfnkovbyFgUekfa4boS">
            Det gäller inte minst utformningen av det svenska försvaret.
            Försvarsberedningen ska under våren utforma grunderna för det
            försvarsbeslut som ska påverka det svenska försvaret under mycket
            lång tid. Vi går nu över från ett försvar som fortfarande är präglat
            av invasionsförsvarets krav till ett insatsförsvar som präglas
            av att vi gemensamt med andra länder måste kunna möta den nya
            tidens militära hot och utmaningar. Det är i det perspektivet
            svårt att se något fall av större militärt hot eller väpnade angrepp
            som vi inte kommer att möta tillsammans med andra länder inom
            ramen för en Natoledd operation.
          </p>
          <p xml:id="i-fQcsWRCvAqaiDjpixL9T1">
            De krav som gäller för framtidens svenska försvar gör det viktigt
            att försvarsberedningen nu får i uppgift att diskutera svensk
            säkerhetspolitik i perspektivet av EU:s nya säkerhetsstrategi
            och den solidaritet som medlemskapet i EU ställer krav på. Den
            svenska försvarspolitiken måste utformas mot denna bakgrund. Annars
            är risken att den försvarspolitik som beslutas hösten 2004 kommer
            att vara otidsenlig om bara några år, på bekostnad av försvarets
            framtida förmågor.
          </p>
          <p xml:id="i-7SsWgjTtYzfiRkiRnd8KNY">
            Mot bakgrund av ovanstående vill jag fråga statsministern om
            han är beredd att verka för att ge försvarsberedningen i uppdrag
            att inför försvarsbeslutet 2004 diskutera frågan om ett svenskt
            medlemskap i Nato samt de krav som solidariteten mellan medlemsländerna
            i EU ställer?
          </p>
        </div>
      </div>
    </body>
  </text>
</TEI>
