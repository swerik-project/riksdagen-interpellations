<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0428">
  <teiHeader>
    <fileDesc>
      <titleStmt>
        <title>regeringens hantering av frågan om tomträtter</title>
        <author>Enochson, Annelie (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>regeringens hantering av frågan om tomträtter till justitieminister Thomas Bodström om regeringens hantering av frågan om tomträtter</title>
          <idno type="rdwebb">GR10428</idno>
          <ref type="dokument_url_text">http://data.riksdagen.se/dokument/GR10428/text</ref>
          <ref type="dokument_url_html">http://data.riksdagen.se/dokument/GR10428</ref>
          <ref type="dokumentstatus_url_xml">http://data.riksdagen.se/dokumentstatus/GR10428</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <persName>Annelie Enochson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-DPUeWxZeTYwjLFz54j2HH7" corresp="i-TECanR77Prb79DHwPvLitN">
          <date when="2004-04-13"/>
        </correspAction>
        <correspAction type="received" xml:id="i-8CKTHGcA3bXyyVdbDQddX5" corresp="i-STyFs6Gu3boin31eFp1bNM">
          <date when="2004-04-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DqoTzmkWj8k9xsXLiuGqLg">
            Interpellation 2003/04:428 av Annelie Enochson (kd) till justitieminister
            Thomas Bodström om regeringens hantering av frågan om tomträtter
          </p>
        </div>
        <div type="ipqSubmissionInfo">
          <p xml:id="i-D8oVYJ3f2tMYSs9axdTSX4">
            den 13 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-E8X2NWZZkpzLVjwybGKQwC">
            I mars 1990 publicerades Tomträttsutredningens betänkande Tomträttsavgäld
            (SOU 1990:23). Utredningen remissbehandlades under hösten samma
            år. Efter bland annat en motion i riksdagen (1994/95:Bo408) har
            regeringen därefter överlämnat lagrådsremisser, dels i februari
            1997 och dels i december 1998. Lagrådet har i det senare fallet
            yttrat sig i januari 1999. I yttrandet har rådet anfört ett antal
            detaljsynpunkter men på det hela taget nöjt sig med "att det nu
            föreslås förenklingar i metoden att ändra tomträttsavgälder".
            Efter det har ingenting hänt.
          </p>
          <p xml:id="i-JGpPwKbRCbyBnZSsawsRkC">
            I maj 2000 frågade jag dåvarande justitieminister vilka åtgärder
            regeringen avsåg att vidta i detta lagstiftningsärende. I sitt
            svar höll justitieministern med om förekomsten av brister i de
            nuvarande reglerna om bestämmande av tomträttsgäld och att reglerna
            således ofta ger upphov till kraftiga höjningar när avgälden ska
            bestämmas för en ny period. Justitieministern höll också med om
            att reglerna är relativt komplicerade och har bidragit till en
            hel del tvister på området.
          </p>
          <p xml:id="i-Bkww6rCyj92NegVJYUdU2a">
            Justitieministern ansåg därför att det finns ett behov av enklare
            regler, vilket enligt justitieministern inte alltid är enkelt
            att åstadkomma. Vidare pekade justitieministern på att det efter
            att Lagrådet avgav sitt yttrande framförts ytterligare synpunkter
            från såväl fastighetsägar- som tomträttshavarhåll och att beredningen
            av ärendet därför skulle fortsätta. Avslutningsvis räknade justitieministern
            med att regeringen skulle ta ställning i frågan under hösten.
            Hösten kom och gick och ingenting hände. Därför vände jag mig
            på nytt till justitieministern med en fråga om ärendet och fick
            till svar, den 25 januari 2001, att " sedan Lagrådet lämnade sitt
            yttrande har beredningen fortsatt, bland annat i frågan om avgäldsräntan...
            Ärendet bereds därför i Justitiedepartementet med inriktningen
            att regeringen under våren ska kunna ta ställning i frågan."
          </p>
          <p xml:id="i-Bu8gDyiQ7WDRdhKyF7A5SC">
            Nu har mer än tre år gått sedan Thomas Bodström lovade ett ställningstagande
            från regeringen under våren. Man kan med rätta undra vilken vår
            han menade? Var det våren 2001 eller våren 2010? Regeringen drar
            frågan i långbänk samtidigt som kommuner och enskilda drabbas
            hårt av en komplicerad, dyr och på många sätt orättfärdig lagstiftning.
          </p>
          <p xml:id="i-3qSianXdqeW75LKtJnz1Yr">
            När justitieministern och jag debatterade frågan 2001 lovade
            han, förutom ett beslut till våren, att den nya lagstiftningen
            skulle ge årsvis reglerade avgäldsperioder och att värdeförändringen
            av marken ska kunna följa konsumentprisindex. Anledningen till
            dessa reformer är, vilket justitieministern borde vara väl medveten
            om vid detta laget, att dagens regler leder till språngvisa och
            kraftiga avgäldshöjningar samt att den uppräkning med taxeringsvärdet
            som används av många kommuner i dag ytterligare späder på ovan
            nämnda effekt.
          </p>
          <p xml:id="i-MDLCkL6PdADteKHxCVXXvB">
            I januari 2001 påstod justitieministern att avgäldsräntans nivå
            var ett av de stora problemen att knäcka. Jag påpekade då att
            en lämplig lösning borde vara att låta Riksgäldskontoret bestämma
            räntan, liksom man gör när det gäller statslåneräntan. Trots de
            svårigheter som regeringen hade stött på vad gäller att hitta
            en lösning som innebär att man lagstiftar om räntan, avvisade
            justitieministern mitt förslag.
          </p>
          <p xml:id="i-81aWFmTiETLRM45NvcddL4">
            Med hänvisning till ovan anförda vill jag fråga justitieminister
            Thomas Bodström:
          </p>
          <p xml:id="i-2PCBeaJoiAQrhmXk5bLDdE">
            När avser ministern att lämna en proposition med förslag till
            en ny reglering av frågan om tomträtter?
          </p>
          <p xml:id="i-3q1fKAx8hjxUrZtEgZUdmF">
            Avser ministern att stå fast vid sina löften att den nya regleringen
            ska innebära årsvis reglerade avgäldsperioder och att värdeförändringen
            av marken följer konsumentprisindex?
          </p>
          <p xml:id="i-WxTHsCyb1smJfPAG7CvynV">
            Avser ministern att föreslå att låta Riksgäldskontoret bestämma
            tomträtternas avgäldsräntor eller avser ministern att fortsätta
            att låta frågan om lagstiftning av avgäldsräntornas storlek sätta
            stopp för en ny reglering av frågan om tomträtter?
          </p>
        </div>
      </div>
    </body>
  </text>
</TEI>
