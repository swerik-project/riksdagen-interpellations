<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0139">
  <teiHeader>
    <fileDesc>
      <titleStmt>
        <title>reglerna för krigsmaterielexporten och JAS-affären</title>
        <author>Jóhannesson, Berit (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>reglerna för krigsmaterielexporten och JAS-affären till statsrådet Gunnar Lund om reglerna för krigsmaterielexporten och JAS-affären</title>
          <idno type="rdwebb">GR10139</idno>
          <ref type="dokument_url_text">http://data.riksdagen.se/dokument/GR10139/text</ref>
          <ref type="dokument_url_html">http://data.riksdagen.se/dokument/GR10139</ref>
          <ref type="dokumentstatus_url_xml">http://data.riksdagen.se/dokumentstatus/GR10139</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmkkKmc2XQLDmqAXoGoovP</idno>
            <persName>Berit Jóhannesson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-GRX2GfDazmcwmcRyZSiKdA</idno>
            <persName>Gunnar Lund</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-D7HmeLLw4uiXjq92gSH99v" corresp="i-LmkkKmc2XQLDmqAXoGoovP">
          <date when="2003-11-21"/>
        </correspAction>
        <correspAction type="answered" xml:id="i-5GhJSiLs1X1dJBKVVZS3At">
          <date when="2003-12-05"/>
        </correspAction>
        <correspAction type="answered" xml:id="i-DZLPBKtCT17ETLKgCePHtp">
          <date when="2003-12-05"/>
        </correspAction>
        <correspAction type="received" xml:id="i-4S8YXhmLq6dMTTyZCt1oDY" corresp="i-GRX2GfDazmcwmcRyZSiKdA">
          <date when="2003-11-25"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Y7SpPnRWhAbrEAt5EPVgiy">
            Interpellation 2003/04:139 av Berit Jóhannesson (v) till statsrådet
            Gunnar Lund om reglerna för krigsmaterielexporten och JAS-affären
          </p>
        </div>
        <div type="ipqSubmissionInfo">
          <p xml:id="i-3Aq6y7SToXxydFZm1mvdpA">
            den 21 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WGndkA6RdEx7wW3itn3y7u">
            Försäljningen av JAS-Gripen till Sydafrika var en mycket komplicerad
            affär med åtskilliga oklarheter. Delar av de utredningar som rör
            misstankar "otillbörlig påverkan" eller korruption i denna affär
            är fortfarande outredda. Den utredning som tillsatts av den sydafrikanska
            regeringen Joint Investigation Team (JIT) kan knappast anses tillfredsställande,
            eftersom en rad polisutredningar inte slutförts. Man kan inte
            anse en utredning avslutad förrän alla papper ligger på bordet.
          </p>
          <p xml:id="i-JQpsE6jWWt9xyknZCjTTvW">
            Det borde ligga i Sveriges intresse att den svenska regeringen
            visar största möjliga öppenhet kring JAS-Gripen-affären.
          </p>
          <p xml:id="i-LJnHkNEne9hQtDh9amWvDr">
            Det finns dock även en annan aspekt när det gäller JAS-Gripen
            affären. Den handlar om två företag, ett brittiskt, British Aerospace
            System, och ett svenskt, Saab, sammanförda i ett Joint Ventureföretag
            som tillsammans exporterat strids- och skolflygplan till Sydafrika.
            JAS-Gripen har utgjort den dominerande delen av projektet. I affären
            ingick en rad avtal och löften om "motköpsaffärer". En del av
            dem är bindande, andra inte. Detta är faktorer som gör att hela
            affären blir svår att överblicka. Det blir vidare svårt att urskilja
            vad som är rimliga och korrekta "motköpsaffärer" och vad som kanske
            inte är det. Det uppstår till följd av en rad oklarheter en gråzon
            när det gäller vad som är korrekt genomförda affärer och mindre
            korrekta affärer, "otillbörlig påverkan" eller korruption. Mellan
            BAE och Saab fanns en uppdelning av olika uppgifter, bland annat
            skulle BAE stå för själva försäljningen. Detta fritar knappast
            Saab för ansvar för hur affärerna gått till och det fritar knappast
            regeringen som beviljat exportkreditgarantier.
          </p>
          <p xml:id="i-EYaK8Z1Mdi9QRL9HDqZcaG">
            Det framgick efter Exportkontrollrådets sammanträde när Irakkriget
            pågick att det svenska regelverket när det gäller export av krigsmateriel
            var otidsenligt och helt överspelat.
          </p>
          <p xml:id="i-S3WKZ7d5vZxGxZwgaB42z5">
            Detta hade också visat sig långt tidigare. Under årtionden kunde
            Sverige leverera krigsmateriel som följdleveranser till Indonesien.
            Trots häftiga strider mellan Indien och Kashmir har Sverige fortsatt
            att leverera krigsmateriel till Pakistan.
          </p>
          <p xml:id="i-X3RRz85v2YGDgK1jRbvwkv">
            Under själva Irakkriget inträffade också en rad egendomligheter.
            Svensk krigsmateriel borde inte kommit till användning på någondera
            sidan i konflikten. Likafullt blev fyra avancerade radarstationer
            uthyrda till den ena sidan, till Storbritannien, vilka också kom
            till användning i det folkrättsvidriga angreppet på Irak.
          </p>
          <p xml:id="i-JNVTthsWj18EhfQULRpANx">
            JAS-Gripen är också krigsmateriel till största delen producerat
            i Sverige. Det är den svenska regeringen som bär det yttersta
            ansvaret för den svenska krigsmaterielexporten. I all synnerhet
            som den svenska regeringen så aktivt medverkade till dess genomförande
            genom att fatta beslut om att ge särskilda exportkreditgarantier.
          </p>
        </div>
        <div type="ipQuestion">
          <p xml:id="i-JhaHc81W2QvYz5CT2Z5DZj">
            Jag vill med utgångspunkt från ovanstående fråga ministern:
            <list rend="unordered">
              <item>
                1. Avser ministern att ta initiativ till att förändra det nuvarande
                regelverket för krigsmaterielexport så att det finns klara gränser
                mellan vad som ska betraktas som lagliga transaktioner, otillbörlig
                påverkan och korruption på det att ingen ska sväva i tvivelsmål
                om att de affärer som genomförs sker på ett korrekt sätt?
              </item>
              <item>
                2. Avser ministern att ta några initiativ till att förändra det
                nuvarande regelverket när det gäller krigsmaterielexporten så
                att affärer av denna omfattande och komplicerade karaktär kan
                hanteras på ett mer öppet och transparent sätt?
              </item>
            </list>
          </p>
        </div>
      </div>
    </body>
  </text>
</TEI>
