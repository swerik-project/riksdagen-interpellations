<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0466">
  <teiHeader>
    <fileDesc>
      <titleStmt>
        <title>EU:s tjänstedirektiv</title>
        <author>Sköld Jansson, Camilla (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU:s tjänstedirektiv till näringsminister Leif Pagrotsky om EU:s tjänstedirektiv</title>
          <idno type="rdwebb">GR10466</idno>
          <ref type="dokument_url_text">http://data.riksdagen.se/dokument/GR10466/text</ref>
          <ref type="dokument_url_html">http://data.riksdagen.se/dokument/GR10466</ref>
          <ref type="dokumentstatus_url_xml">http://data.riksdagen.se/dokumentstatus/GR10466</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DMGKRcZKJjLDnd1Mozdje8</idno>
            <persName>Camilla Sköld Jansson</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GzjEiKhdZwuFD98QEnM9tY" corresp="i-DMGKRcZKJjLDnd1Mozdje8">
          <date when="2004-05-05"/>
        </correspAction>
        <correspAction type="received" xml:id="i-Af9fjxdSZ26ckHfeBcCrvV">
          <date when="2004-05-05"/>
        </correspAction>
        <correspAction type="answered" xml:id="i-GPAfksh5QteGpANarFGC1e">
          <date when="2004-05-19"/>
        </correspAction>
        <correspAction type="received" xml:id="i-7adxiRio5SVjv6rhSHJ8R8" corresp="i-V19ff9MeDZhTGpv5xEprbu">
          <date when="2004-05-05"/>
        </correspAction>
        <correspAction type="answered" xml:id="i-EFwSKSh5Tz3ZYr7nEny6gJ" corresp="i-V19ff9MeDZhTGpv5xEprbu">
          <date when="2004-05-19"/>
        </correspAction>
        <correspContext corresp="i-EFwSKSh5Tz3ZYr7nEny6gJ">
          <ref type="record" target="prot-200304--118">Riksdagens protokoll 2003/04:118 Onsdagen den 19 maj</ref>
          <ref type="recordSection" target="unsetDivId">6 § Svar på interpellation 2003/04:466 om EU:s tjänstedirektiv</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EFGCZbqfjWjSPmZ8WVx2VV">
            Interpellation 2003/04:466 av Camilla Sköld Jansson (v) till
            näringsminister Leif Pagrotsky om EU:s tjänstedirektiv
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Uvb2J3i27cwLgKzgwdfQ3n">
            den 5 maj
          </p>
          <p xml:id="i-EEZxFCuAidACZBFxW6x6Yp">
            På toppmötet i Lissabon våren 2000 startades en strategi med
            målet att EU ska bli "världens mest konkurrenskraftiga och dynamiska
            kunskapsbaserade ekonomi, med möjlighet till en hållbar ekonomisk
            tillväxt med fler och bättre arbetstillfällen och en högre grad
            av social sammanhållning". Kärnan i strategin handlar om att avreglera
            och liberalisera tjänste- och kapitalmarknaderna. Bland annat
            pekades el, gas, post, transporter och finansiella tjänster ut
            som verksamheter som möjliga för avreglering.
          </p>
          <p xml:id="i-E1eDN9Kk7deQDTn7CyxzGK">
            Stats- och regeringscheferna, inklusive statsminister Göran Persson,
            uppmanade också EU-kommissionen att utarbeta en strategi för att
            undanröja hinder för tjänster över gränserna, vilket nu har lett
            fram till det omdiskuterade förslaget till tjänstedirektiv.
          </p>
          <p xml:id="i-RbnUVZwhCqa2N4CbSRJjZL">
            När bland annat Europafacket och LO på senare tid framfört kritik
            mot direktivet, har regeringen på olika sätt distanserat sig från
            direktivet. Men faktum är att regeringen, såvitt går att bedöma
            från ställningstaganden i olika EU-dokument, under flera år har
            ställt sig bakom en avreglering av tjänstemarknaden, inklusive
            framtagandet av ett direktiv byggt på de principer som nu finns
            i det gällande förslaget från kommissionen.
          </p>
          <p xml:id="i-5kago7CRUeUi3fefPVGg1Y">
            Det mest kontroversiella i förslaget till tjänstedirektiv är
            att principen om ursprungsland och ömsesidigt erkännande införs
            för tjänsteverksamhet över gränserna. Det innebär att tjänsteföretag
            från ett annat land ska kunna vara verksamma i Sverige utan att
            behöva följa den svenska lagstiftningen, utan bara vara bundna
            av hemlandets lagstiftning. Jag kan inte finna att regeringen
            vid något tillfälle har haft någon avgörande invändning mot denna
            princip.
          </p>
          <p xml:id="i-9dN85crkXVdkXqFoq58FBS">
            Den 14 november 2002 poängterade Rådet för konkurrenskraft med
            Leif Pagrotsky att "mycket hög politisk prioritet bör ges undanröjandet
            av såväl rättsliga som icke-rättsliga hinder för tjänster på den
            inre marknaden.". Rådet uppmanade "kommissionen att, i de fall
            då hinder inte kan undanröjas genom icke-rättsliga åtgärder eller
            genom tillämpning av principen om ömsesidigt erkännande, vid behov
            föreslå en harmonisering av relevant lagstiftning".
          </p>
          <p xml:id="i-TgFq8aaJWA5rEAx6UpX68W">
            Den 11 mars 2004 framhöll Rådet för konkurrenskraft med Thomas
            Östros "att det föreslagna ramdirektivet för tjänster på den inre
            marknaden är ett viktigt led i strävan att öka den företagsrelaterade
            tjänsteverksamhetens konkurrenskraft och förbinder sig att prioritera
            behandlingen av förslaget".
          </p>
          <p xml:id="i-NKgQqfQy1hWgs9e9LB5h5J">
            Regeringen har också på toppmötesnivå vid ett flertal tillfällen
            ställt sig bakom kommissionens strategi för avreglering av tjänstemarknaden,
            inklusive de grundläggande principerna i tjänstedirektivet.
          </p>
          <p xml:id="i-H7U8jfsuMRSTNrznfXYmNq">
            I Barcelona den 15-16 mars 2002 fastslog stats- och regeringscheferna
            att "uppnåendet av en verklig inre marknad kräver snabbare framsteg
            när det gäller integreringen av marknaderna för tjänsterna, ytterligare
            öppnande av offentlig upphandling, en vidare tillämpning av principen
            om ömsesidigt erkännande.". Vidare att "konkurrensmöjligheterna
            bör förstärkas inom tjänstesektorerna genom att undanröja hindren
            för gränsöverskridande handel och marknadstillträde. Rådet uppmanar
            därför kommissionen att så snart som möjligt lägga fram den utlovade
            uppföljningen av sitt meddelande om en strategi för tjänster på
            den inre marknaden.".
          </p>
          <p xml:id="i-F7Via4BoVy9NawFs1Jcg9w">
            Den 25-26 mars 2004 konstaterade stats- och regeringscheferna
            att "inom tjänstesektorn, som fortfarande är mycket splittrad,
            fordras mer konkurrens för att öka effektiviteten, produktionen
            och sysselsättningen och gynna konsumenterna. Behandlingen av
            utkastet till direktiv om tjänster måste prioriteras i enlighet
            med tidsplanen".
          </p>
          <p xml:id="i-WBGPQkyQvZzTT3wrjsPTFo">
            Här ser man att regeringen via statsminister Göran Persson för
            bara drygt en månad sedan, gav stöd för den fortsatta avregleringen
            av tjänstemarknaden och att behandlingen av tjänstedirektivet
            ska prioriteras.
          </p>
          <p xml:id="i-VZf6LVPth81AhA63vki1T4">
            Via uppgifter i media och från riksdagens frågestund har det
            framkommit att regeringen möjligen har ändrat uppfattning om tjänstedirektivet
            på senare tid. Men det har i så fall inte satt några officiella
            avtryck i EU. Därför är det av synnerlig vikt med ett klargörande
            från regeringen om hur den verkligen förhåller sig till kommissionens
            förslag till tjänstedirektiv.
          </p>
        </div>
        <div type="ipQuestion">
          <p xml:id="i-Siv9YEgNu2b3JJRDTYUCGy">
            Med hänvisning till ovanstående vill jag fråga statsrådet:
            <list rend="unordered">
              <item>
                1. Kommer ministern fortsättningsvis att agera för att stoppa
                ett tjänstedirektiv som utgår från ursprungslandsprincipen och
                ömsesidigt erkännande?
              </item>
              <item>
                2. Kommer ministern att acceptera principen om ursprungsland
                och ömsesidigt erkännande och enbart agera för att få igenom undantag?
              </item>
            </list>
          </p>
        </div>
      </div>
    </body>
  </text>
</TEI>
