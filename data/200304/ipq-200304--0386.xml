<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0386">
  <teiHeader>
    <fileDesc>
      <titleStmt>
        <title>förändringar i kriminalvården</title>
        <author>Högström, Tomas (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>förändringar i kriminalvården till justitieminister Thomas Bodström om förändringar i kriminalvården</title>
          <idno type="rdwebb">GR10386</idno>
          <ref type="dokument_url_text">http://data.riksdagen.se/dokument/GR10386/text</ref>
          <ref type="dokument_url_html">http://data.riksdagen.se/dokument/GR10386</ref>
          <ref type="dokumentstatus_url_xml">http://data.riksdagen.se/dokumentstatus/GR10386</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6XV7cn1KAM2Vuyuo8Ah3r</idno>
            <persName>Tomas Högström</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7YPmzVcfYzUiopR98rbaSG" corresp="i-Q6XV7cn1KAM2Vuyuo8Ah3r">
          <date when="2004-03-26"/>
        </correspAction>
        <correspAction type="received" xml:id="i-WfQSYh9pZdZmLncfCdgAzC" corresp="i-STyFs6Gu3boin31eFp1bNM">
          <date when="2004-03-30"/>
        </correspAction>
        <correspAction type="answered" xml:id="i-TtMEWtS6rVpj9JZXqoNGvo" corresp="i-STyFs6Gu3boin31eFp1bNM">
          <date when="2004-04-23"/>
        </correspAction>
        <correspContext corresp="i-TtMEWtS6rVpj9JZXqoNGvo">
          <ref type="record" target="prot-200304--101">Riksdagens protokoll 2003/04:101 Fredagen den 23 april</ref>
          <ref type="recordSection" target="unsetDivId">9 § Svar på interpellation 2003/04:386 om förändringar i kriminalvården</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-M5UHkRihUMh2nezyxjfYpi">
            Interpellation 2003/04:386 av Tomas Högström (m) till justitieminister
            Thomas Bodström om förändringar i kriminalvården
          </p>
        </div>
        <div type="ipqSubmissionInfo">
          <p xml:id="i-UdaWMKxL7eZMxtX9NQM8vo">
            den 26 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-q5HVzfSKtiWQayVFyGaMV">
            Svensk kriminalvård har bekymmer. Det har på olika sätt uppmärksammats
            i flera budgetpropositioner under de senaste åren, i utskottsbetänkanden,
            i interpellationer, i skriftliga frågor och i många kontakter
            med väljare. Justitieutskottet konstaterade riksdagsåret 2002/03
            att beläggningsstatistiken ytterligare har förvärrats under innevarande
            år.
          </p>
          <p xml:id="i-PizjEwnnLxgcii7mFLEsyR">
            Trots att Sverige sedan länge ger betydande straffrabatter till
            dem som döms fortsätter kriminalvården att konstatera att situationen
            är bekymmersam.
          </p>
          <p xml:id="i-EETzAqxaMMERdxrKGNY7xH">
            Det är helt enkelt svårt att få plats till dem som döms till
            sluten anstalt. Det är dessutom ett känt faktum att häkteskapaciteten
            inte heller räcker till.
          </p>
          <p xml:id="i-4Z2qJ2b6rAkFWTBT7yjqY2">
            Regeringen gör visserligen stor sak av att Kriminalvårdsstyrelsen
            har fått extra anslag men dessa pengar tycks inte räcka till.
            Kriminalvårdsstyrelsen har redan varnat för att betydande underskott
            uppstår inom de närmaste åren såvida inget görs.
          </p>
          <p xml:id="i-UmqoVugV4qiUGmxTZKakbz">
            I sitt anförande den 27 maj 2003 konstaterar justitieministern
            följande:
          </p>
          <p xml:id="i-MbAhjkDktkdC2NWo913FYC">
            "Beträffande utbyggnaden har vi i och för sig sagt att det ska
            byggas fler platser. Vi har sagt det tidigare, men det fattades
            ett regeringsbeslut för ett par veckor sedan med en klar och tydlig
            uppmaning om att det nu ska byggas fler platser. Det innebär inte
            en ny anstalt, vilket skulle ta flera år att bygga. Det skulle
            kunna ske på olika sätt, bland annat kanske på det sätt som nämnts
            här, större enheter."
          </p>
          <p xml:id="i-WbnRNJPFdB2Afju6ESzVzm">
            Av anförandet framgår att justitieministern inte vill bygga en
            ny stor riksanstalt. Motivet, som framgår av snabbprotokoll 2002/03:112,
            är att det skulle ta flera år. Ställningstagandet var märkligt
            då, och om inte justitieministern tänkt om sedan dess framstår
            det fortfarande som en märklig inställning. Instans efter instans
            konstaterar att det behövs ytterligare platser på slutna anstalter.
            Men inget görs, eftersom det skulle ta flera år att bygga en ny
            riksanstalt. Min slutsats är att eftersom det finns ett uppenbart
            behov som inte kan täckas genom sammanslagningar och utökat platsutnyttjande
            på befintliga anläggningar i kriminalvårdens regi, bör beslut
            om uppförande av en ny riksanstalt tas så snart som möjligt. Regeringen
            har möjlighet att redan i den ekonomiska vårpropositionen lägga
            in om att en ny stor riksanstalt ska byggas. Tar inte regeringen
            vara på det tillfället kommer det att dröja ännu längre och därmed
            kosta ytterligare förlorade år i arbetet med att säkra svensk
            kriminalvård.
          </p>
          <p xml:id="i-QP9dtyWQjowoPHuhDdM1fh">
            Beträffande häktesplatser sker en märklig utveckling. Eftersom
            det är brist på häktesplatser ägnar sig Kriminalvårdsstyrelsen
            åt att lägga ned platser och slå ihop häkten. Avsikten är samtidigt
            att bygga ut vid vissa prioriterade anläggningar. Det sker, om
            inte på regeringens initiativ, så åtminstone med regeringens gillande.
            Ett av exemplen är att lägga ned häktet i Västerås och slå ihop
            det med häktet i Eskilstuna. Därigenom skulle en mer effektiv
            häktesorganisation skapas samtidigt som ytterligare häktesplaster
            skulle inrättas vid den kvarvarande enheten, påstår Kriminalvårdsstyrelsen.
          </p>
          <p xml:id="i-NR2iU6yy4Z7fu6QFSkKb2n">
            Ekvationen går enligt min mening inte ihop. För det första drar
            det stora kostnader att lägga ned en fungerande anläggning och
            föra över resurserna till en annan anläggning. För det andra blir
            det totala antalet platser mindre. För det tredje kommer verksamheten
            att belastas med avvecklingskostnader för "övertalig" personal.
            För det fjärde uppstår kostnadsfördyringar för andra myndigheter
            såsom polis- och åklagarmyndigheter. Sist men inte minst ökar
            kostnaderna per plats eftersom nedläggningen ska kompenseras med
            en utökning av antalet platser på den enhet som blir kvar.
          </p>
          <p xml:id="i-LifvCvKdCcKS9PwRoS4ABB">
            I Västmanlands län är dessutom situationen den att fyllericellerna
            används för att förvara häktade i. Det sker i Västerås, Sala och
            Köping.
          </p>
          <p xml:id="i-QdsmeMUQhxNHbbPPdxBzT4">
            Det måste i sammanhanget framstå som mycket generande för ansvarigt
            statsråd, men även för den myndighet som ansvarar för verksamheten,
            att häktningstiderna under senare år blivit allt längre. Dessutom
            har Europarådets tortyrkommitté kritiserat förhållandena på svenska
            häkten (TT den 2 mars 2004). Fullbelagda fängelser och sprängfyllda
            häkten skapar ett läge där efterlysta brottslingar har släppts
            och där poliser tvekar att gripa personer som är misstänkta för
            brott.
          </p>
          <p xml:id="i-82ySScjmZYv7rv2khe8yhc">
            Seko-nytt nr 13/04 den 23 mars 2004 skriver under rubriken Antalet
            intagna ökar: "I dag slås ännu en gång rekord vad gäller antalet
            intagna. I häktet finns 2 030 intagna (411 verkställighetsfall)
            och i anstalt 4 775. Totalt 6 805 intagna. Sedan sista januari
            har antalet ökat med 226 intagna."
          </p>
          <p xml:id="i-XNMSnVpTuUipjLeXL8ju7o">
            I stället för att utnyttja befintliga anläggningar och till exempel
            utnyttja möjligheterna att bygga helt nya anläggningar använder
            Kriminalvårdsstyrelsen sin planeringstid till att utifrån principen
            att det inte ska finnas häkten i polishus bygga fast sig i en
            ny återvändsgränd. En gränd som det sedan inte finns någon dörr
            ut ur.
          </p>
          <p xml:id="i-8a4wd4KqzpZCBs558qtVLL">
            Är det på det sättet som behovet av platser ska säkras lär bristen
            på platser bestå inom kriminalvården.
          </p>
        </div>
        <div type="ipQuestion">
          <p xml:id="i-Rmjfmb4jGbJLNfsRyg2og8">
            Med anledning av ovanstående vill jag rikta följande frågor till
            justitieministern:
            <list rend="unordered">
              <item>
                1. Kommer ministern att verka för att anslå medel till en ny
                sluten riksanstalt?
              </item>
              <item>
                2. Är ministern beredd att ompröva sin rekommendation till Kriminalvårdsstyrelsen
                om att inom ramen för "större enheter" försöka lösa problemen
                med platsbristen?
              </item>
              <item>
                3. Är ministern beredd att anslå ytterligare medel till Kriminalvårdsstyrelsen?
              </item>
            </list>
          </p>
        </div>
      </div>
    </body>
  </text>
</TEI>
