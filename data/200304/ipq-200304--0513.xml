<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0513">
  <teiHeader>
    <fileDesc>
      <titleStmt>
        <title>asylärenden och uppehållstillstånd av humanitära skäl</title>
        <author>Ekström, Anne-Marie (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>asylärenden och uppehållstillstånd av humanitära skäl till statsrådet Barbro Holmberg om asylärenden och uppehållstillstånd av humanitära skäl</title>
          <idno type="rdwebb">GR10513</idno>
          <ref type="dokument_url_text">http://data.riksdagen.se/dokument/GR10513/text</ref>
          <ref type="dokument_url_html">http://data.riksdagen.se/dokument/GR10513</ref>
          <ref type="dokumentstatus_url_xml">http://data.riksdagen.se/dokumentstatus/GR10513</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmSX9m2mxvWevquvVduNpz</idno>
            <persName>Anne-Marie Ekström</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-32fRS2XeN5dWrMmjHxM7va" corresp="i-UmSX9m2mxvWevquvVduNpz">
          <date when="2004-05-19"/>
        </correspAction>
        <correspAction type="received" xml:id="i-23hUehThvPuP72sWUshY2H" corresp="i-8NR1Z8tejozuay7fUnQPDP">
          <date when="2004-05-19"/>
        </correspAction>
        <correspAction type="answered" xml:id="i-HgUvvVJoLs9uj39Lr88LUX">
          <date when="2004-06-15"/>
        </correspAction>
        <correspAction type="answered" xml:id="i-P4qU4qRkiqY2xoRxgsNw95">
          <date when="2004-06-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DdaziZVBTdb2iKW443byL3">
            Interpellation 2003/04:513 av Anne-Marie Ekström (fp) till statsrådet
            Barbro Holmberg om asylärenden och uppehållstillstånd av humanitära
            skäl
          </p>
        </div>
        <div type="ipqSubmissionInfo">
          <p xml:id="i-CQqUAeRcNbqz8nynSnPH4P">
            den 19 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QSKsGqr5RXsnx16aZUkGjr">
            I UD:s dokument "Strategi för Sveriges utvecklingssamarbete med
            Bosnien-Hercegovina 2003@2005" står det att Bosnien-Hercegovina
            är ett av Europas fattigaste länder med hundratusentals fördrivna
            människor, en förödd industri, förstörd infrastruktur och ett
            politiskt system som försvårar nödvändiga reformer. Även om vissa
            kriterier som att utbildningsgraden är förhållandevis hög och
            spädbarnsdödligheten är låg så är behoven av ekonomiska reformer
            akut enligt nämnda dokument.
          </p>
          <p xml:id="i-5AeJqzNuq6A3rARtoZUFPf">
            Det är bra att Sverige bedriver bistånd i Bosnien-Hercegovina
            för att hjälpa till att få landet på fötter. Landet behöver stöd
            både för att ändra de politiska strukturerna och att få i gång
            ett fungerande näringsliv. Det faktum att fortfarande stora områden
            är minerade innebär att mark inte kan odlas och att människor
            inte kan flytta tillbaka till sina tidigare bostäder.
          </p>
          <p xml:id="i-M5yu8rkuUeMfehA2CZJYJK">
            Många människor lever under existensminimum och de portioner
            som landets soppkök serverar räcker inte på långa vägar till alla
            de som skulle behöva. I Sarajevo serveras portioner till ca 5
            000 personer men behovet är åtminstone 20 000. Arbetslösheten
            är hög och många unga känner en hopplöshet och vill lämna landet.
            De ser ingen framtid där. Arbetslöshet, sysslolöshet och hopplöshet
            är en grogrund för alkohol- och drogmissbruk. Akut vård kan alla
            få men övrig sjukvård inklusive psykiatrisk hjälp att bearbeta
            sina traumatiska upplevelser kan fås enbart mot betalning.
          </p>
          <p xml:id="i-Na8MdXDbTHVJ2753XRz94R">
            Under kriget utsattes många av invånarna för traumatiserande
            händelser som senare har betraktats som krigsförbrytelser. I Srebenica
            utfördes en massaker som numera anses som folkmord. Kvinnor utsattes
            för systematiska våldtäkter och både barn och andra blev vittne
            till våldtäkter, tortyr och mord. Upplevelser som de som drabbats
            bär med sig hela livet.
          </p>
          <p xml:id="i-5dawgngXcVLKECD3HS4Y9F">
            Under 2003 sökte 1 397 personer från Bosnien-Hercegovina asyl
            i Sverige. Enligt Migrationsverkets Verksamhets- och Utgiftsprognos
            den 15 april 2004 avslogs eller avskrevs 97 % av alla ansökningar
            2003. Enligt samma rapport sägs att praxis är etablerad sedan
            en tid. I princip finns inget skyddsbehov för de som kommer från
            Bosnien.
          </p>
          <p xml:id="i-HNvsrCrzcMxYTB5SKfPLxe">
            Men UNHCR säger något annat. Vid besök hos UNHCR i Sarajevo i
            april i år framförde organisationen att man måste se mer individuellt
            på varje enskilt asylärende när man fattar beslut. Vid prövningen
            måste det tas hänsyn till om den asylsökande har något att återvända
            till. Det är ännu inte helt säkert för en minoritet att återvända
            till sitt forna hem, om det ens går att återvända på grund av
            att det ligger på minerad mark. En del som avvisats tillbaka betraktas
            inte heller som internflyktingar med rätt till till exempel nödbostad.
            Detta gäller i hög grad romer.
          </p>
          <p xml:id="i-FcrChhEjmzTbEVPK2AoMrD">
            UNHCR framförde också att de som är svårt traumatiserade och
            som blivit offer för eller vittne till våldtäkter, dödande eller
            tortyr borde få uppehållstillstånd av humanitära skäl. I utlänningslagen
            nämns humanitära skäl som ett skäl att få stanna i vårt land.
            Den praxis som utvecklats är i dag dock mycket restriktiv. Det
            visar flertalet avvisningsbeslut som fattats av invandringsmyndigheterna.
            Trots läkarutlåtanden om uppenbara medicinska vårdbehov för asylsökanden,
            på grund av till exempel posttraumatiskt stressyndrom, fattar
            Migrationsverket och Utlänningsnämnden ändå avvisningsbeslut.
          </p>
          <p xml:id="i-NVU38KxcqdP1boVrkQfCLa">
            I en rapport daterad juli 2003 redogör UNHCR för vilka personer
            som ska uppmärksammas särskilt vid beslut om de ska få internationellt
            skydd eller inte. Förutom de exempel jag nämnt så framför UNHCR
            i denna rapport att de som vittnat vid krigstribunalen i Haag
            ska få internationellt skydd eftersom det fortfarande går många
            krigsförbrytare fria.
          </p>
          <p xml:id="i-Tt4P1E9PDeZAeRFYgTGxns">
            Varför följer inte Sverige UNHCR:s rekommendation och gör mer
            individuella bedömningar? Varför får inte de människor som varit
            utsatta för våldtäkter och tortyr stanna i Sverige med en chans
            till ett anständigt liv i stället för att behöva leva i internflyktingläger
            utan att få möjlighet att bearbeta det de varit med om?
          </p>
          <p xml:id="i-Lt52PfG9krGzchryiiMHDU">
            Genom att återsända människor som befinner sig i djup kris till
            ett land som också befinner sig i djup kris blir inte situationen
            bättre varken för individen eller landet.
          </p>
          <p xml:id="i-JzDYJ8YdjDWHQ3U2KjZTjQ">
            Det finns exempel på de som återvänt men inte klarat av det utan
            valt att i stället ta sitt liv. Det finns också exempel på där
            personer haft arbete i Sverige och på så sätt försörjt flera av
            sina anhöriga i hemlandet. När denne person tvingas återvända
            kan han inte försörja varken sig själv eller sina anhöriga.
          </p>
          <p xml:id="i-3aGgcJL2bwmZX2WHpqFehi">
            Utan hjälp från anhöriga i andra länder i Europa och övriga världen
            skulle Bosniens situation se ännu värre ut med ännu fler människor
            som inte har mat för dagen. Denna hjälp är en del av biståndet.
          </p>
          <p xml:id="i-QmWRXfYckYroitkszP4Nxf">
            Vad avser ministern att vidtaga för åtgärder så att alla asylärenden
            som gäller personer från Bosnien får en individuell bedömning,
            i enlighet med UNHCR:s rekommendationer?
          </p>
          <p xml:id="i-V1ySe8AS4EkCTQtbPm1geZ">
            Vilka åtgärder avser ministern att vidtaga så att svåra traumatiska
            upplevelser som offer för eller vittne till våldtäkter och annan
            tortyr ger rätt till uppehållstillstånd av humanitära skäl?
          </p>
        </div>
      </div>
    </body>
  </text>
</TEI>
