<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0086">
  <teiHeader>
    <fileDesc>
      <titleStmt>
        <title>åtgärder mot terror riktad mot demokrati och näringsfrihet</title>
        <author>Andersson, Jan (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>åtgärder mot terror riktad mot demokrati och näringsfrihet till justitieminister Thomas Bodström om åtgärder mot terror riktad mot demokrati och näringsfrihet</title>
          <idno type="rdwebb">GR1086</idno>
          <ref type="dokument_url_text">http://data.riksdagen.se/dokument/GR1086/text</ref>
          <ref type="dokument_url_html">http://data.riksdagen.se/dokument/GR1086</ref>
          <ref type="dokumentstatus_url_xml">http://data.riksdagen.se/dokumentstatus/GR1086</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CetFkRWST91ShCPmaZKsM4</idno>
            <persName>Jan Andersson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GJEVErHRhs8NFzr2VGqdLG" corresp="i-CetFkRWST91ShCPmaZKsM4">
          <date when="2003-11-06"/>
        </correspAction>
        <correspAction type="received" xml:id="i-TV2caHEw2N4pCaDiB5ugjr" corresp="i-STyFs6Gu3boin31eFp1bNM">
          <date when="2003-11-10"/>
        </correspAction>
        <correspAction type="answered" xml:id="i-CwpvXaQD37TEfrnxLTwZ4R" corresp="i-STyFs6Gu3boin31eFp1bNM">
          <date when="2003-11-14"/>
        </correspAction>
        <correspContext corresp="i-CwpvXaQD37TEfrnxLTwZ4R">
          <ref type="record" target="prot-200304--028">Riksdagens protokoll 2003/04:28 Fredagen den 14 november</ref>
          <ref type="recordSection" target="unsetDivId">11 § Svar på interpellationerna 2003/04:85 och 86 om åtgärder mot terror riktad mot demokrati och näringsfrihet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-H83SqE32dHgsPX3rbi7UWF">
            Interpellation 2003/04:86 av Jan Andersson (c) till justitieminister
            Thomas Bodström om åtgärder mot terror riktad mot demokrati och
            näringsfrihet
          </p>
        </div>
        <div type="ipqSubmissionInfo">
          <p xml:id="i-NCZRjFVH6ZtdWsMzHNwcbm">
            den 6 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DYqUgZjFNWDk78ijmAanz9">
            Jag vill börja min interpellation med delar av ett mejl jag fick
            häromdagen. Med hänsyn till de utsatta har jag ändrat namnen.
          </p>
          <p xml:id="i-YTB2u1ion8sYbvjYZVqjUd">
            "Det har varit en jobbig dag igen. Frugan väckte mig kl. 03.00
            då hon hört ljud från vår granne, Sven (75 meter bort). Sven har
            då varit ute på balkongen på andra våningen och skrikit så högt
            han kunde samtidigt som han slog mot räcket, och ser ett gäng
            som springer från platsen c:a 200 meter till sina bilar. Sven
            ringer Polisen.
          </p>
          <p xml:id="i-7bDcrdqBfEsWV84wQmhqxK">
            När Sven sprungit ner och fått på kläder så hoppar han in i bilen
            och ser då vilken väg aktivisterna tar och kör efter. Som tur
            är så ser polisen, som redan är framme, två bilar som lämnar gården.
            Efter en kilometer hinner polisen ifatt dem och får namn på 9
            personer. Polisen säkrar sedan spår efter nattens besök av aktivister.
            Aktivisterna hade varit inne i Svens trädgård och spridit ut mängder
            av små lappar med texten 'mördare', 'stäng' och 'avskum'. Ute
            på vägen var det sprayat 'DBF', 'mördare' och 'avskum'.
          </p>
          <p xml:id="i-ByHJ9Fidu9XzrcsoY7asxj">
            Vid tvåtiden följande dag ser min fru något uppåt vägen och frågar
            om det är jägare som står där uppe. Jag ser direkt två banderoller
            och två personbilar med folk runtomkring, tar bilen ringer Sven,
            kör upp till landsvägen, där jag träffar Sven. Jag berättar att
            det är folk som sätter upp banderoller. Han ringer direkt till
            polisen. Vi åker så att vi kan se på håll vad dom håller på med,
            några personer står 100 m ner mot farmen med banderoller och ropar
            slagord med en megafons hjälp. Jag kör upp bakom aktivisternas
            bilar för att blockera vägen från platsen. En bil tar sig från
            platsen den andra finns kvar när Polisen kommer.
          </p>
          <p xml:id="i-TQMbnTxyZBi1eWPN4x7GTW">
            Bilen som smiter lyckas vi spana in drygt en mil från platsen
            och polisen får legitimation på samtliga 9 personer i dom två
            bilarna. De flesta av dessa personer har varit med vid båda tillfällena
            inom 12 timmar på samma dygn."
          </p>
          <p xml:id="i-6Qh4rZh713VZVfoMK4Xmp6">
            Under lång tid har de som kallar sig djurrättsaktivister under
            det förmenta motivet att de värnar djuren, tillgripit våldsamma
            terrorattacker som mordbrand men också telefonterror, hemfridsbrott,
            sönderslagna anläggningar och trakasserier av djurhållare och
            deras anhöriga. Man har förstört egendom för miljontals kronor
            och gjort livet nästintill outhärdligt för många hårt arbetande
            småföretagare som enbart vill utöva sina demokratiska rättigheter
            och bidra till landets välfärd.
          </p>
          <p xml:id="i-A148AmXy8BM7F4gYRHd1mR">
            Och detta har fått pågå utan att de politiskt ansvariga i nämnvärd
            grad reagerat. Ska det gå så långt att människoliv spills innan
            regeringen, justitieministern och de rättsvårdande myndigheterna
            tar dessa terrorhandlingar på riktigt allvar?
          </p>
          <p xml:id="i-TG8mg5udiGhd5V2WuXy9u4">
            Det finns otaliga belägg för de kriminella handlingar som djurrättsaktivister
            utfört. De stoltserar öppet med sina brott och sina terrorhandlingar
            på egna hemsidor bland annat i form av dagböcker. De kan ministern
            själv ta del av. Detta har också påtalats här i kammaren vid tidigare
            debatter, men det har uppenbarligen inte gjort intryck på ministern.
            Enligt en sammanställning av Aftonbladet ligger Djurens Befrielsefront
            @ som är en av terrororganisationerna @ bakom 600 attentat. I
            Falkenberg finns en annan organisation som på sin hemsida bland
            annat formulerar sig så här när man redovisat sina olagliga handlingar
            och trakasserier: "Hur länge till kommer farmaren orka? Och när
            han inte orkar längre, vem kommer vilja ta över? Det är en dödsdömd
            näring, och om inte farmaren hade förstått det innan kanske det
            har klarnat nu."
          </p>
          <p xml:id="i-CvykoVK8ZbBRh4bZTkPjc4">
            Är det ett sådant samhälle ministern vill ha? Att terrorhandlingar
            och trakasserier ska tvinga småföretagare att ge upp sin legala
            näring. Var är rättsstaten som ska stå upp till försvar för demokratiska
            värden och näringsfrihet? Varför har inte justitieministern agerat?
          </p>
          <p xml:id="i-95iqx56f3tWjzz9Z1PNEBa">
            I ett demokratiskt samhälle med näringsfrihet krävs att de rättsvårdande
            myndigheterna ges befogenhet att ingripa och skydda dem som utsätts
            för hot och terror. Anser justitieministern att han kan se de
            farmare vars familjer så hårt drabbats av terror i ögonen och
            säga: "Jag har gjort allt som varit möjligt för att förhindra
            brott och skydda din verksamhet"? Kan ministern det?
          </p>
          <p xml:id="i-AC9Qi5dVaa95YNkXF7pTck">
            Är det inte hög tid att nu säga stopp eller ska ministern låta
            detta fortgå så att andra djuruppfödare, såsom svinuppfödare,
            mjölkbönder, nötköttsuppfödare, jägare och katt- och hundägare
            också ska drabbas av detta upptrappade "krig" som djurrättsaktivisterna
            själva kallar det? För deras mål är att all djurhållning ska upphöra.
            När ska ministern sätta stopp?
          </p>
          <p xml:id="i-CRdRJ6tfD1oqxrMAJ3hcJg">
            Min fråga till justitieministern är:
          </p>
          <p xml:id="i-MiyBhvMTCCzG2gPvXTur5g">
            Vilka åtgärder tänker ministern vidta för att nu få stopp på
            den terrorverksamhet och de trakasserier som många småföretagare
            dagligen utsätts för?
          </p>
        </div>
      </div>
    </body>
  </text>
</TEI>
