<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0101">
  <teiHeader>
    <fileDesc>
      <titleStmt>
        <title>ungdomsarbetslöshet</title>
        <author>Astudillo, Luciano (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ungdomsarbetslöshet till statsrådet Lena Hallengren om ungdomsarbetslöshet</title>
          <idno type="rdwebb">GR10101</idno>
          <ref type="dokument_url_text">http://data.riksdagen.se/dokument/GR10101/text</ref>
          <ref type="dokument_url_html">http://data.riksdagen.se/dokument/GR10101</ref>
          <ref type="dokumentstatus_url_xml">http://data.riksdagen.se/dokumentstatus/GR10101</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8WXKfVC5CVWBiV2pVhvraQ</idno>
            <persName>Luciano Astudillo</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-HK4PjtnxEPZ5cMJv6VzABo" corresp="i-8WXKfVC5CVWBiV2pVhvraQ">
          <date when="2003-11-12"/>
        </correspAction>
        <correspAction type="answered" xml:id="i-QJtffpog7dJLmnMzmmCjHm">
          <date when="2003-11-24"/>
        </correspAction>
        <correspAction type="received" xml:id="i-C57zii798SbRCDpXGpAhrX" corresp="i-HxcQkHC9fDSzkJWgvdhDEF">
          <date when="2003-11-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FDvcFCwqcTCeBNXosVWKRN">
            Interpellation 2003/04:101 av Luciano Astudillo (s) till statsrådet
            Lena Hallengren om ungdomsarbetslöshet
          </p>
        </div>
        <div type="ipqSubmissionInfo">
          <p xml:id="i-BF5Gi5rwaPXby593AjxLjW">
            den 12 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Y1e9KrZesoRhtQD5NK9NbH">
            De största klyftorna och orättvisorna i samhället går mellan
            de som har och de som saknar jobb. Ungdomar som inte kommer in
            på arbetsmarknaden är särskilt sårbara. Många ungdomar får inte
            ens chansen att komma in på arbetsmarknaden och går därför miste
            om viktig arbetslivserfarenhet. Utan arbetslivserfarenhet krymper
            chansen att få arbete. En ond cirkel skapas, fylld av bristande
            motivation, försämrad självkänsla och mindre hopp om framtiden
            @ en känsla av att inte vara behövd och bli över.
          </p>
          <p xml:id="i-Mo6hKndxyA4WTBBRK5jhD6">
            Situationen ser olika ut i olika delar av landet. Handläggare
            i till exempel Malmö som jobbar med dessa frågor rapporterar att
            flertalet av de ungdomar som de har kontakt med saknar tillräcklig
            arbetslivserfarenhet, behöver kompletterande utbildning och möjligheter
            att prova på ett nytt yrkesområde. Vidare har man noterat att
            de ungdomar som i dag är aktuella för arbetsstödjande åtgärder
            inte har "lika mycket på fötterna" som tidigare och att deras
            problematik är större. Många är yrkesrådvilla och det finns i
            större utsträckning en social, missbruks- och/eller psykiatrisk
            problematik än tidigare. Samtidigt har man märkt att det i dag
            inte är lika enkelt att få ungdomar i anställning eftersom arbetsgivarna
            är mer försiktiga.
          </p>
          <p xml:id="i-Wdt6HYe8SGB93pT7L7PPRQ">
            I Malmö till exempel ser vi att toppen vad gäller arbetslösa
            och bidragsberoende ungdomar är högre under detta år än tidigare.
            För hela riket kan vi konstatera att antalet öppet arbetslösa
            ungdomar nu är tillbaka på den nivå som gällde under 1998 och
            1999. Vi kan också se en dramatisk ökning när det gäller gruppen
            långtidsarbetslösa ungdomar som nu befinner sig i paritet med
            1998 års nivå. Mycket talar därför för att ungdomar är arbetslösa
            under längre perioder än tidigare.
          </p>
          <p xml:id="i-RsvCaQB3X2iYjSVLTyUb8f">
            Många av de ungdomar som hamnar utanför systemet i tidig ålder
            @ till exempel genom avbruten skolgång, följt av svårigheter att
            komma in på arbetsmarknaden @ har svårt att komma tillbaka. När
            det gäller ungdomar handlar det om att bryta den onda cirkeln
            i tid. I dagens samhälle behöver ungdomar gymnasieskola för att
            kunna få en anställning. Dessutom behövs ofta även annan utbildning.
          </p>
          <p xml:id="i-4sEKQ9YYegK6mzVUtN4ikp">
            En studie gjord av AMS visar till exempel att elever som avbryter
            sin gymnasieutbildning har påtagligt sämre utsikter att lyckas
            på arbetsmarknaden än de som fullföljt sin utbildning. De som
            hoppar av gymnasiet drabbas av högre arbetslöshet och lägre inkomster
            än de som fullföljer sin utbildning. Det finns också ett tydligt
            samband mellan föräldrarnas socioekonomiska situation och studieavhoppen.
          </p>
          <p xml:id="i-3goijKkBbiNUZ2vuPPHUJb">
            Enligt AMS är sysselsättningsgraden för de elever som inte genomfört
            en fullständig gymnasieutbildning ca 20 procentenheter lägre än
            för de elever som fullföljt gymnasiet. Inskrivningstiderna vid
            arbetsförmedlingen är ca 60 % längre och löneinkomsterna 30@40
            % lägre. Undersökningen visar också att de elever som avbrutit
            gymnasiet i högre utsträckning får tillfälliga jobb.
          </p>
          <p xml:id="i-CdFtg55hwLoP8J2GaZSMjf">
            Enligt studien kostar den lägre sysselsättningsgraden för dem
            som saknar gymnasieutbildning samhället ca 2 miljarder i produktionsbortfall
            varje år @ enbart för en årskull.
          </p>
          <p xml:id="i-UQwq1G3ey5kgeyDGHkPY1">
            På flera håll har dock de lokala insatserna för att bryta ungdomars
            utanförskap varit lyckade. I Fosie stadsförvaltning i Malmö, erbjöds
            ett antal ungdomar som inte fått jobb under sommaren möjlighet
            att delta i två veckors jobbsökaraktivitet. Satsningen fick bra
            respons, men man tvingades lägga ned den på grund av ett ökande
            antal ärenden. I Malmö har man också jobbat för att ordna praktikplatser
            för ungdomar, både i den privata och den kommunala sektorn, för
            att ge ungdomar möjlighet att skaffa sig arbetslivserfarenhet.
          </p>
          <p xml:id="i-M8brKxvW9kkXwB9NdEDdNT">
            Självklart är det viktigt att anpassa insatserna efter lokala
            förhållanden, men det behövs också ett helhetsgrepp och en samlad
            insats, så att ungdomar kan bryta den onda cirkeln och ta klivet
            ut på arbetsmarknaden.
          </p>
        </div>
        <div type="ipQuestion">
          <p xml:id="i-8qzNajiK1ih5ARULmTVnSt">
            Mot bakgrund av detta vill jag fråga statsrådet:
            <list rend="unordered">
              <item>
                1. Vilka åtgärder avser statsrådet att vidta för att ungdomar,
                som avbryter sina studier, får stöd att skaffa sig en utbildning
                som leder till att de får ett arbete?
              </item>
              <item>
                2. Avser statsrådet att verka för att lokala insatser görs så
                att de ungdomar som är i behov av särskilt stöd kan utbilda sig
                för att få ett arbete?
              </item>
            </list>
          </p>
        </div>
      </div>
    </body>
  </text>
</TEI>
