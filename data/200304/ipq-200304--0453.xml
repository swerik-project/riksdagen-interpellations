<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0453">
  <teiHeader>
    <fileDesc>
      <titleStmt>
        <title>könsuppdelningen på arbetsmarknaden</title>
        <author>Acketoft, Tina (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>könsuppdelningen på arbetsmarknaden till statsrådet Hans Karlsson om könsuppdelningen på arbetsmarknaden</title>
          <idno type="rdwebb">GR10453</idno>
          <ref type="dokument_url_text">http://data.riksdagen.se/dokument/GR10453/text</ref>
          <ref type="dokument_url_html">http://data.riksdagen.se/dokument/GR10453</ref>
          <ref type="dokumentstatus_url_xml">http://data.riksdagen.se/dokumentstatus/GR10453</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S7wLw9aynA5vbRCsqxxL3N</idno>
            <persName>Tina Acketoft</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-FKf8gwdiRKWybrXSKZyfLy" corresp="i-S7wLw9aynA5vbRCsqxxL3N">
          <date when="2004-04-27"/>
        </correspAction>
        <correspAction type="received" xml:id="i-JDgLDnc34EG2P9DjRQcriA" corresp="i-WMD43YDAt2Efk5C5qFXnaQ">
          <date when="2004-04-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JrLo7RKoEEgG3NhNWUN1Dx">
            Interpellation 2003/04:453 av Tina Acketoft (fp) till statsrådet
            Hans Karlsson om könsuppdelningen på arbetsmarknaden
          </p>
        </div>
        <div type="ipqSubmissionInfo">
          <p xml:id="i-YRsTjuRy6K2cCpgfSZpuvo">
            den 27 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2zcVjmQtiZfEd7mUgrHBLF">
            Måndagen den 19 april 2004 överlämnades utredningen Den könsuppdelade
            arbetsmarknaden till arbetslivsminister Hans Karlsson. Föga förvånande
            konstateras där att kvinnor fortfarande i huvudsak arbetar med
            att biträda, serva, städa, tvätta, laga, vårda, fostra, sälja
            och hjälpa till. Män odlar, brukar, monterar, reparerar, lagar,
            tillverkar, säljer och programmerar.
          </p>
          <p xml:id="i-X3o3ixsZhsqzCRpKHPf3Ms">
            Män och kvinnor agerar i olika sektorer. Kvinnor arbetar inom
            den offentliga sektorn, män inom den privata. Kvinnor studerar
            "mjuka" ämnen, män "hårda". Inom vård och omsorg är 86 % kvinnor,
            inom den kommunala sektorn utgör kvinnorna 79 %. Ljuspunkten återfinns
            möjligen inom den privata sektorn. 1990 var andelen kvinnor där
            40 %, 2002 var den 50 %. Kort sammanfattat och föga förvånande,
            säger utredningen att arbetsmarknaden är (något) mindre könsuppdelad
            nu än för tio år sedan, och att den förändringen är just de unga
            kvinnornas förtjänst.
          </p>
          <p xml:id="i-E5R99uSMdaNVtB1GRGKQcd">
            Könsuppdelningen på den svenska arbetsmarknaden fungerar på två
            plan @ vertikalt och horisontellt. Vertikalt genom att vi har
            en tydlig gräns mellan manligt och kvinnligt dominerade yrkesområden,
            horisontellt genom att män innehar chefsbefattningar, kvinnor
            utgör arbetsgruppen. Enligt en granskning som TCO gjort, skulle
            hälften av kvinnorna tacka nej till ett erbjudande om att bli
            chef. Mindre än en tredjedel av männen skulle tacka nej. Utöver
            den vertikala och horisontella dimensionen finns även en intern
            könssegregering inom vissa segment @ kvinnor som satsat på att
            bli jurister jobbar företrädesvis med familjerätt @ manliga med
            affärsjuridik.
          </p>
          <p xml:id="i-ASRDSY5rEQrJcLXZ3XG8nd">
            Ännu ett tydligt tecken på att mannen är norm i det svenska samhället
            utgör förslagen till lösning på den könsuppdelade arbetsmarknaden.
            I snart 30 år har miljoner satsats på att förmå flickor att välja
            tekniska, "manliga", utbildningar och jobb. Och vissa yrken har
            gått från att vara utpräglade mansyrken till att bli kvinnoyrken:
            gynekolog, optiker, psykolog, veterinär med flera. Också yrkeskårer
            som informationsansvariga, journalister och vissa lärargrupper
            börjar få en tydlig kvinnodominans, tyvärr ofta med tecken som
            tyder på att löneutvecklingen inom dessa segment hämmas.
          </p>
          <p xml:id="i-Fft4xqEPNknj2eVBh4AQeP">
            Kvinnor förändrar med andra ord sitt beteende till viss del.
            Men ingenstans kan man påvisa det motsatta @ inget "typiskt kvinnoyrke"
            har fått mansdominans. Frågan är varför det är flickorna och kvinnorna
            som ensamma tydligen ska förbättra könsfördelningen på arbetsmarknaden.
            Problemet har uppenbarligen identifierats som ett "kvinnoproblem".
            Att pojkars och mäns yrkesval breddas är önskvärt inte bara av
            jämställdhetsskäl, utan också för att bristen på arbetskraft kommer
            att göra det nödvändigt att vi får ett ökat arbetskraftsutbud
            om inte påfrestningarna på vården och omsorgen ska bli för stora.
            Vad har gjorts för att stimulera unga män att bredda sitt yrkesval?
            Hur många pojkar har fått upplysning och uppmuntran att satsa
            på kvinnodominerade yrken? Hur många män hänvisas av arbetsförmedlare
            till vården, skolan eller omsorgen?
          </p>
          <p xml:id="i-CsqXxagcWbpY6a85p1ARLe">
            Baserat på ovanstående vill jag fråga arbetslivsministern:
          </p>
          <p xml:id="i-5Hnojz5AcfGYbTXT7XAQf1">
            Vad avser ministern att vidta för åtgärder för att få till stånd
            en mindre könsuppdelad arbetsmarknad i Sverige?
          </p>
        </div>
      </div>
    </body>
  </text>
</TEI>
