<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0544">
  <teiHeader>
    <fileDesc>
      <titleStmt>
        <title>utbyggnad av husläkarsystemet</title>
        <author>Könberg, Bo (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>utbyggnad av husläkarsystemet till socialminister Lars Engqvist om utbyggnad av husläkarsystemet</title>
          <idno type="rdwebb">GR10544</idno>
          <ref type="dokument_url_text">http://data.riksdagen.se/dokument/GR10544/text</ref>
          <ref type="dokument_url_html">http://data.riksdagen.se/dokument/GR10544</ref>
          <ref type="dokumentstatus_url_xml">http://data.riksdagen.se/dokumentstatus/GR10544</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JZKa6caqdSKy8yhUyfEJeU</idno>
            <persName>Bo Könberg</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Si7r7V4ENXgNexdy8fBzbN" corresp="i-JZKa6caqdSKy8yhUyfEJeU">
          <date when="2004-05-21"/>
        </correspAction>
        <correspAction type="received" xml:id="i-4DvRuzewY2rMY8DEWWPWJc">
          <date when="2004-05-24"/>
        </correspAction>
        <correspAction type="answered" xml:id="i-Tp7zfkxFowXtVhp78gaU7v">
          <date when="2004-06-14"/>
        </correspAction>
        <correspAction type="received" xml:id="i-VWU96UjWDVpXD78DL9PuiV" corresp="i-ESKbhHz2VETwMj9meYcmxk">
          <date when="2004-05-24"/>
        </correspAction>
        <correspAction type="answered" xml:id="i-CjNohFXfZ2XGsagevfuueH" corresp="i-ESKbhHz2VETwMj9meYcmxk">
          <date when="2004-06-14"/>
        </correspAction>
        <correspContext corresp="i-CjNohFXfZ2XGsagevfuueH">
          <ref type="record" target="prot-200304--127">Riksdagens protokoll 2003/04:127 Måndagen den 14 juni</ref>
          <ref type="recordSection" target="unsetDivId">21 § Svar på interpellation 2003/04:544 om utbyggnad av husläkarsystemet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RRPXVX8rquHo986Jsgv5d2">
            Interpellation 2003/04:544 av Bo Könberg (fp) till socialminister
            Lars Engqvist om utbyggnad av husläkarsystemet
          </p>
        </div>
        <div type="ipqSubmissionInfo">
          <p xml:id="i-Ny4QtjFbFn482BgAQYVC72">
            den 21 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LZiTPSNTHbDt6HiF881EUL">
            Behovet av en genomförd husläkarreform i vårt land har snart
            diskuterats i tre årtionden. I samband med fyrpartiuppgörelsen
            mellan den socialdemokratiska regeringen, Folkpartiet, Centerpartiet
            och Miljöpartiet för snart fem år sedan arbetade Folkpartiet för
            att målet om en husläkare eller familjeläkare per 1 500 invånare
            skulle uppnås år 2005. Riksdagsbeslutet blev att målet skulle
            uppnås till år 2008.
          </p>
          <p xml:id="i-5gHAJUQADSxZ5zfXx7Yemb">
            Då kommer det sannolikt att behövas drygt 6 100 husläkare för
            att uppnå målet. Om tjänstgöringsgraden är ca 90 %, så kommer
            det år 2008 att behövas bortemot 7 000 husläkare.
          </p>
          <p xml:id="i-64nbBkGYrC1gdbtCfXYKU4">
            Det blir tyvärr allt tydligare att risken är mycket stor att
            detta mål inte uppnås. Det som är verklighet i stora delar av
            landet, att tjänster på vårdcentraler står tomma, kommer sannolikt
            att vara lika mycket verklighet de närmaste åren och också år
            2008.
          </p>
          <p xml:id="i-BDZ32tYjvtqo8v6jHmbssL">
            I samband med husläkarreformen i början av 1990-talet ökade antalet
            husläkare mycket snabbt, från ca 2 800 till ca 4 200. Andelen
            av befolkningen som ansåg sig ha en husläkare ökade förstås också
            snabbt @ till drygt 50 %.
          </p>
          <p xml:id="i-84HQW59E2z88j92HhdNPQi">
            Enligt Landstingsförbundets uppföljning tidigare i år fanns det
            i fjol 4 820 allmänläkare i primärvården, men omräknat till heltidsarbetande
            var antalet någonstans mellan 4 300 och 4 400.
          </p>
          <p xml:id="i-ULLs7HuEvb94ffMEziFGDc">
            Landstingsförbundets uppföljning är dyster. Från år 2001 till
            år 2003 blev det inte någon ökning utan till och med en viss minskning.
            Enligt Socialstyrelsen är andelen av befolkningen som anser sig
            ha en husläkare eller familjeläkare så låg som 42 %!
          </p>
          <p xml:id="i-7yHbU9HGASaR6g28C6ou14">
            För att inte målet med en husläkare eller familjeläkare per 1
            500 invånare år 2008 ska spricka krävs en nettoökning med ca 450
            läkare per år. Men eftersom hundratals läkare i primärvården går
            i pension varje år behöver nyrekryteringen vara avsevärt större,
            säg 700 per år under perioden 2005@2008. En nettoökning med 450
            per år var den nivå som uppnåddes under perioden 1991@94, medan
            utvecklingen under de år som gått sedan dess varit mycket marginell.
          </p>
          <p xml:id="i-Aft1FWWudi4bEK4NCn3FYv">
            Det är sannolikt att socialministern gör en liknande bedömning
            av rekryteringsbehovet de kommande åren. Ett yttrande av socialministern
            nyligen med en öppenhet för husläkarförsök i ett antal landsting
            möttes av anmärkningsvärt nedsättande kommentarer från flera av
            socialministerns partivänner i ledande positioner i landstingen.
          </p>
          <p xml:id="i-MzMYiqvBi5Vx96kvvHDFKV">
            Primärvårdens fortsatta svårigheter är en viktig orsak till sjukförsäkringens
            kris. Att patienten har en fast relation till en läkare i primärvård
            är en nyckelfunktion om en sjukförsäkring ska få stöd av förebyggande
            hälsovård och goda bedömningar av arbetsförmåga och sjukintyg.
            Frånvaron av ett husläkarsystem har fördjupat och förvärrat bristerna
            i hur vård och sjukförsäkring samspelar. Men detta beror inte
            på att det i sjukvården i stort fattas läkare.
          </p>
          <p xml:id="i-Tx94ERH795fdbqsiSXZukt">
            Tvärtom, såväl antalet läkare som antalet sjuksköterskor har
            ökat. Orsaken till de tomma läkartjänsterna i primärvården är
            att sjukvården är organiserad så att läkare och läkarstuderande
            stöts bort från primärvården och att sjukhusvården ökat sitt läkarantal
            mer än som skulle behövts om primärvården fungerat på rätt sätt.
          </p>
          <p xml:id="i-HaJizUzfBEGvXCpZfXGgXS">
            Problemet är inte nytt. Roten till den nuvarande situationen
            är att husläkarlagen, som hade lagt grunden för en bättre och
            fullt bemannad primärvård, revs upp efter den socialdemokratiska
            valsegern 1994.
          </p>
          <p xml:id="i-QfeR2v2SQgVnG7A6unXk4o">
            Det är inte omöjligt att ha ett fungerande husläkarsystem. Erfarenheterna
            från många länder visar detta. Danmark, Storbritannien och Nederländerna
            är några av de främsta exemplen. Den kortlivade svenska husläkarreformen
            visar också på att det är möjligt. Till detta kan nu också läggas
            de norska erfarenheterna från de senaste åren.
          </p>
          <p xml:id="i-CpmpVqYSBEjHXZowVuXNW5">
            I Norge, där andra sjukvårdsreformer snarast haft centralistisk
            inriktning, har man inom just primärvården gått åt motsatt håll
            och inrättat något som i många avseenden ligger mycket nära den
            svenska husläkarreformen. De snabba och mycket positiva resultaten
            i Norge är av stort intresse.
          </p>
          <p xml:id="i-L3EpWsQzJpUHcBRM6pRvf9">
            I Norge har man länge haft stora problem med obesatta tjänster
            i primärvården. Vårdsökande patienter har drabbats av väntetider
            och obefintlig kontinuitet i vården på samma sätt som på många
            håll i Sverige. Men på kort tid har dessa allvarliga problem nästan
            försvunnit. Med ett husläkarsystem, fastläkarsystem, fylldes primärvården
            snabbt med läkare som sökte sig till en förbättrad organisation
            och mer stimulerade och positiva arbetsförhållanden. På ett par
            år har man där gått från läkarbrist till patientbrist! I dag har
            98 % av den norska befolkningen en fastläkare.
          </p>
          <p xml:id="i-7DTLMRbt22gtmsu37Tqfgr">
            Detta visar ännu en gång på att det snabbaste och bästa sättet
            att få slut på den ständiga krisen i delar av primärvården är
            att gå över till ett konsekvent genomfört husläkarsystem med listning
            och med ett stort inslag av läkare som är egenföretagare. I Norge
            är nu andelen privata fastläkare över 90 %.
          </p>
          <p xml:id="i-37mCadFBP4wWDHKexuTEGm">
            Det är hög tid att vi i Sverige nu tar till oss våra egna erfarenheter
            från den svenska husläkarreformen, vad som hänt sedan husläkarlagens
            avskaffande samt de nya norska erfarenheterna.
          </p>
        </div>
        <div type="ipQuestion">
          <p xml:id="i-SHYoC1UymfUhsZNHGaumm8">
            Mot bakgrund av det som här anförts vill jag fråga socialministern:
            <list rend="unordered">
              <item>
                1. Har ministern låtit utreda hur stor andel av befolkningen
                som i dag bedöms ha en husläkare eller familjeläkare?
              </item>
              <item>
                2. Avser ministern att verka för att Sverige till år 2008 uppnår
                riksdagens mål om en husläkare eller familjeläkare per 1 500 invånare?
              </item>
              <item>
                3. Avser ministern att föreslå riksdagen några åtgärder för att
                öka sannolikheten att vi i Sverige får ett fungerade system med
                husläkare eller familjeläkare?
              </item>
            </list>
          </p>
        </div>
      </div>
    </body>
  </text>
</TEI>
