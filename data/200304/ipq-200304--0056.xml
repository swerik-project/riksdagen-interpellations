<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0056">
  <teiHeader>
    <fileDesc>
      <titleStmt>
        <title>romska kvinnor i Slovakien</title>
        <author>Wikström, Cecilia (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>romska kvinnor i Slovakien till utrikesminister Laila Freivalds om romska kvinnor i Slovakien</title>
          <idno type="rdwebb">GR1056</idno>
          <ref type="dokument_url_text">http://data.riksdagen.se/dokument/GR1056/text</ref>
          <ref type="dokument_url_html">http://data.riksdagen.se/dokument/GR1056</ref>
          <ref type="dokumentstatus_url_xml">http://data.riksdagen.se/dokumentstatus/GR1056</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XN7bgwBGaQixfiHi5Cbu8f</idno>
            <persName>Cecilia Wikström</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6djUaeF4YvXsAqxDaWErjc" corresp="i-XN7bgwBGaQixfiHi5Cbu8f">
          <date when="2003-10-27"/>
        </correspAction>
        <correspAction type="received" xml:id="i-GC1KUjPUBE6VqShx2DXfvo">
          <date when="2003-10-28"/>
        </correspAction>
        <correspAction type="answered" xml:id="i-69xn7CTraTM5ZjiTBBfmFG">
          <date when="2003-11-14"/>
        </correspAction>
        <correspAction type="received" xml:id="i-7yPJCJUwA5uaC3WY4ptpmi" corresp="i-4CwyNH4xXJhZj5wdBAzmSY">
          <date when="2003-10-28"/>
        </correspAction>
        <correspAction type="answered" xml:id="i-HsYbzRSEnAsQHXaeTngM1k" corresp="i-4CwyNH4xXJhZj5wdBAzmSY">
          <date when="2003-11-14"/>
        </correspAction>
        <correspContext corresp="i-HsYbzRSEnAsQHXaeTngM1k">
          <ref type="record" target="prot-200304--028">Riksdagens protokoll 2003/04:28 Fredagen den 14 november</ref>
          <ref type="recordSection" target="unsetDivId">5 § Svar på interpellation 2003/04:56 om romska kvinnor i Slovakien</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-99Rj3gjx5Rwd7FUKQEQ9YZ">
            Interpellation 2003/04:56 av Cecilia Wikström (fp) till utrikesminister
            Laila Freivalds om romska kvinnor i Slovakien
          </p>
        </div>
        <div type="ipqSubmissionInfo">
          <p xml:id="i-VRMvpJBMfY9dbDomDh2rKK">
            den 27 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Ejz9XJhXgu1ZmY1DyVU5K3">
            I våras publicerades rapporten Body and Soul av Center for Reproductive
            Rights och Center for Civil and Human Rights.
          </p>
          <p xml:id="i-7o9hWqBkSQLFeRKqR5ZZMA">
            Rapporten lyfter fram en tvångssterilisering av romska kvinnor
            som systematiskt äger rum i Slovakien och den skildrar hur sjukvården
            diskriminerar och kränker landets romska patienter.
          </p>
          <p xml:id="i-R4yqFtwnTq75nAX9g5fLKo">
            Romer placeras inte tillsammans med slovakiska medpatienter,
            utan hänvisas till specifika salar, deras journaler märks med
            bokstaven R och ambulanspersonal kan vägra att åka ut till romska
            bosättningar för att hämta allvarligt sjuka patienter.
          </p>
          <p xml:id="i-SbB2chgmGkAqW2aWHk5i6b">
            Den allra grövsta kränkningen av de mänskliga rättigheterna drabbar
            de romska kvinnorna som enligt rapporten i samband med förlossning
            steriliseras utan att de givit sitt samtycke eller medgivande
            till att ingreppet utförs.
          </p>
          <p xml:id="i-F66Q7rCtNkefgWiPsZ6PEX">
            De steriliserade kvinnorna vittnar alla om sin upplevelse av
            rättslöshet gentemot den slovakiska sjukvården. I samband med
            förlossningen, när de har svåra värkar eller är påverkade av bedövning,
            blir kvinnorna enligt rapporten ombedda eller snarare beordrade
            att underteckna ett papper. Kvinnorna uppger då att de tror att
            undertecknandet har att göra med själva förlossningen och de inser
            inte förrän senare att de blivit steriliserade.
          </p>
          <p xml:id="i-UbcARtCcgEX7DxkPhi7CPY">
            Några kvinnor vittnar om att de fått falsk information från förlossningsläkaren
            om att en ytterligare graviditet skulle vara mycket riskfylld,
            och med detta argument känt sig tvingade att gå med på sterilisering.
            Detta argument har i efterhand visat sig vara helt taget ur luften.
            Det har även förekommit att tonåringar blivit steriliserade mot
            deras uttryckta vilja och utan att deras föräldrar blivit tillfrågade.
          </p>
          <p xml:id="i-Dh1nbeYrY27hgPWR6KGxQp">
            Analfabetismen är utbredd bland romer i Slovakien, vilket medför
            att de romska kvinnorna har mycket begränsade möjligheter att
            hävda sin integritet och sina mänskliga rättigheter.
          </p>
          <p xml:id="i-2QfAo4ov5RqaM9x53GjGFD">
            Rapporten har väckt stor uppmärksamhet i flera länder och har
            också lett till påtryckningar från EU. En utredning har därför
            tillsatts i Slovakien och den kommer inom kort att presentera
            sina resultat. Enligt uppgifter i slovakiska medier menar man
            nu från utredningens sida att det inte finns bevis för tvångssteriliseringar,
            då det i samtliga fall finns ett dokument som undertecknats av
            kvinnan.
          </p>
          <p xml:id="i-Y5qzYmNojkQziDef3GA32E">
            Denna utredning har fått kritik. Både Center for Reproductive
            Rights och Amnesty International riktar kritik mot att utredningen
            endast ämnar reda ut huruvida det finns bevis för att steriliseringarna
            utförts under tvång. Man har enligt kritiken inte försökt reda
            ut under vilka förhållanden som kvinnan medgivit steriliseringen.
            Kritik har också förts fram om att romska kvinnor hotats under
            undersökningen, hot om att de kommer att åtalas för förtal om
            utredningen inte finner bevis för deras anklagelser. Amnesty International
            rapporterar också om hot mot unga flickor. De flickor som blivit
            gravida innan de fyllt 15 år (och som vid förlossning blivit steriliserade)
            har under utredningen också blivit hotade med att deras partner
            kommer bli åtalade för att ha haft sex med en flicka under 15
            år.
          </p>
          <p xml:id="i-Bt67FnAgGUmNuLhT8yddr9">
            Jag vill tro att regeringen tar denna fråga på stort allvar och
            följaktligen agerar för att utredningen om anklagelserna fullföljs
            på ett juridiskt vederhäftigt sätt och i enlighet med internationell
            standard.
          </p>
          <p xml:id="i-7CGUWSw5aaN3FmcHiYXhxr">
            Jag vill vidare föreslå att Sverige under år 2004 bjuder in till
            en internationell konferens om sexuell och reproduktiv hälsa dit
            också EU:s nya medlemsstater inbjuds.
          </p>
        </div>
        <div type="ipQuestion">
          <p xml:id="i-WUF6jokkLjXBekn9Q89aZC">
            Med anledning av rapporterna om tvångssteriliseringar, samt misstankarna
            om att man från den slovakiska sidan inte verkar vilja utreda
            saken ordentligt, vill jag fråga utrikesministern:
            <list rend="unordered">
              <item>
                1. Vilka åtgärder avser utrikesministern att vidta med anledning
                av de fakta som rapporten lyfter fram och som jag har redogjort
                för?
              </item>
              <item>
                2. Är utrikesministern beredd att låta Sverige agera som värdland
                för en internationell konferens där EU:s nya medlemsländer inbjuds
                att delta?
              </item>
            </list>
          </p>
        </div>
      </div>
    </body>
  </text>
</TEI>
