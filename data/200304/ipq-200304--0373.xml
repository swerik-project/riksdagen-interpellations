<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0373">
  <teiHeader>
    <fileDesc>
      <titleStmt>
        <title>praxis i flyktingärenden gällande homosexuella i Iran</title>
        <author>Stafilidis, Tasso (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>praxis i flyktingärenden gällande homosexuella i Iran till statsminister Göran Persson om praxis i flyktingärenden gällande homosexuella i Iran</title>
          <idno type="rdwebb">GR10373</idno>
          <ref type="dokument_url_text">http://data.riksdagen.se/dokument/GR10373/text</ref>
          <ref type="dokument_url_html">http://data.riksdagen.se/dokument/GR10373</ref>
          <ref type="dokumentstatus_url_xml">http://data.riksdagen.se/dokumentstatus/GR10373</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qa1ZufD1xJDN43bJxjLRPB</idno>
            <persName>Tasso Stafilidis</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-5CtDyUTCKFKjnWrABFzBDh" corresp="i-Qa1ZufD1xJDN43bJxjLRPB">
          <date when="2004-03-18"/>
        </correspAction>
        <correspAction type="received" xml:id="i-TLbCVP2NNU7EEXPDW29rch">
          <date when="2004-03-18"/>
        </correspAction>
        <correspAction type="answered" xml:id="i-TWxounhZewA7FVuRphHaWu">
          <date when="2004-04-14"/>
        </correspAction>
        <correspAction type="received" xml:id="i-SpCqYpXTU6vVBDpddvJBBx" corresp="i-3kVCtR7mCK6mW2F6oaBMR5">
          <date when="2004-03-18"/>
        </correspAction>
        <correspAction type="answered" xml:id="i-En41fiQzFvcWLn9UGgtvdg" corresp="i-8NR1Z8tejozuay7fUnQPDP">
          <date when="2004-04-14"/>
        </correspAction>
        <correspContext corresp="i-En41fiQzFvcWLn9UGgtvdg">
          <ref type="record" target="prot-200304--095">Riksdagens protokoll 2003/04:95 Onsdagen den 14 april</ref>
          <ref type="recordSection" target="unsetDivId">12 § Svar på interpellation 2003/04:373 om praxis i flyktingärenden gällande homosexuella i Iran</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DspgtwdcunzRKscStyfCFn">
            Interpellation 2003/04:373 av Tasso Stafilidis (v) till statsminister
            Göran Persson om praxis i flyktingärenden gällande homosexuella
            i Iran
          </p>
        </div>
        <div type="ipqSubmissionInfo">
          <p xml:id="i-9koAcq6gCp6wzyMZzU4nwH">
            den 18 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-K2MnSRQfHPcxJeZnp78LiJ">
            Homosexuella i Iran lever under svåra förhållanden. Diskriminering,
            förtryck, våld och till och med dödsstraff förekommer ofta. Den
            svenska regeringen fastställde en praxis 1998 där man konstaterar
            att endast homosexuella iranier som "öppet har manifesterat sin
            sexuella läggning" ska ha rätt till skydd i Sverige. Detta innebär
            att svenska myndigheter kräver av en homosexuell iranier att denne
            antingen ska förtränga sin sexuella läggning eller leva i ständig
            skräck för att avslöjas, fängslas, torteras eller kanske avrättas.
            Ett sådant krav strider mot både Europakonventionen om mänskliga
            rättigheter samt mot FN:flyktingkommissariat, UNHCR:s, regler
            om flyktingmottagande.
          </p>
          <p xml:id="i-Hnk9v3G18xBmWDzPsB3NK">
            Den nu gällande svenska praxisen grundar sig bland annat på den
            rapport om mänskliga rättigheter som den svenska ambassaden i
            Iran presenterade den 8 maj 1996 där det konstateras att: "Officiellt
            och teoretiskt är homosexualitet liksom lesbianism förbjudet och
            enligt gällande iransk strafflagstiftning straffbart med döden.
            Den i praktiken rådande situationen är emellertid att homosexuella
            inte aktivt förföljs. De homosexuellas situation är snarlik konvertiternas
            @ i bemärkelsen att risken för lagföring/trakasserier är ytterst
            minimala så länge en homosexuell relation sköts med diskretion."
          </p>
          <p xml:id="i-RfEuXmnMjUg1EXwbdXjP4A">
            I ambassadens rapport från 1996 står det följande: "Först när
            en homosexuell öppet manifesterar sin sexuella läggning kan personen
            i fråga löpa risk för rättsliga åtgärder eller trakasserier."
            Det var just denna slutsats som låg till grund för det vägledande
            beslut som den svenska regeringen fattade 1998. Exakt samma formulering
            har sedan dess återkommit i varje beslut av Migrationsverket och
            Utlänningsnämnden rörande homosexuella iranier.
          </p>
          <p xml:id="i-PhEPNqPQ8G3c6hdQQyReq7">
            Följden av detta har dessvärre blivit att det är olika medier
            och journalister som avgör flyktingars öde och inte de myndigheter
            som har att följa flyktinglagstiftningen som slår fast att den
            som på grund av sin sexuella läggning känner välgrundad fruktan
            för förföljelse i sitt hemland har rätt till skydd i Sverige.
          </p>
          <p xml:id="i-K2QDPYnccRQPoTTo6HT6ti">
            De rapporter som ligger till grund för den gällande svenska praxisen
            är direkt felaktiga. Homosexuella i Iran har en välgrundad fruktan
            för förföljelse i sitt hemland oavsett om de manifesterat sin
            homosexualitet öppet eller ej. Det är omöjligt för homosexuella
            i Iran att leva ett människovärdigt liv och rädslan för att bli
            avslöjad är ett faktum. Att avvisa homosexuella flyktingar från
            Iran är enligt min mening oförenligt med svensk lag och bryter
            även mot FN:s deklaration om de mänskliga rättigheterna. Dessutom
            gör Sverige en ytterst märklig tolkning av Genèvekonventionen.
          </p>
          <p xml:id="i-7rLgY1u9UtX3sQeWziSgxF">
            Jag har mött många homosexuella under min studieresa till Iran
            och tagit del av vittnesmål och erfarenheter. Jag anser att svensk
            praxis bör ändras och att de svenska myndigheterna ändrar sina
            beslutsrutiner så att homosexuella flyktingar från Iran får skydd
            i Sverige. Jag instämmer även i den kritik som riktas mot de svenska
            myndigheternas inställning till homosexualitet i Iran. Den sexuella
            läggningen är en grundläggande del av en människas identitet och
            ingen ska behöva avkrävas att förändra sin identitet för att undvika
            förföljelse.
          </p>
          <p xml:id="i-DvyZ2PwB2uRjMZxdU5XMuv">
            Jag vill därför fråga statsministern:
          </p>
          <p xml:id="i-XCTASvXZn2iwtuuVP7oK3J">
            Vilka åtgärder avser ministern att vidta för att regeringen ska
            ändra den praxis från 1998 som fastställdes gällande homosexuella
            från bland annat Iran?
          </p>
        </div>
      </div>
    </body>
  </text>
</TEI>
