<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0507">
  <teiHeader>
    <fileDesc>
      <titleStmt>
        <title>EU:s insatsstyrka</title>
        <author>Widman, Allan (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU:s insatsstyrka till försvarsminister Leni Björklund om EU:s insatsstyrka</title>
          <idno type="rdwebb">GR10507</idno>
          <ref type="dokument_url_text">http://data.riksdagen.se/dokument/GR10507/text</ref>
          <ref type="dokument_url_html">http://data.riksdagen.se/dokument/GR10507</ref>
          <ref type="dokumentstatus_url_xml">http://data.riksdagen.se/dokumentstatus/GR10507</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUYvEhrSc9gnHcd6iS4eDJ</idno>
            <persName>Allan Widman</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MXBuhn3GAmRcmPsRwuCrDJ" corresp="i-BUYvEhrSc9gnHcd6iS4eDJ">
          <date when="2004-05-19"/>
        </correspAction>
        <correspAction type="received" xml:id="i-U4xrcMeCDpPdWy96cmWHU5" corresp="i-CcdZckB2ErC625pmVtogZg">
          <date when="2004-05-19"/>
        </correspAction>
        <correspAction type="answered" xml:id="i-LP6GYXakKDaXfnjoVGAGCA">
          <date when="2004-06-02"/>
        </correspAction>
        <correspAction type="answered" xml:id="i-BDibUQQbuhropZQGk2denL" corresp="i-CcdZckB2ErC625pmVtogZg">
          <date when="2004-06-02"/>
        </correspAction>
        <correspContext corresp="i-BDibUQQbuhropZQGk2denL">
          <ref type="record" target="prot-200304--126">Riksdagens protokoll 2003/04:126 Onsdagen den 2 juni</ref>
          <ref type="recordSection" target="unsetDivId">8 § Svar på interpellation 2003/04:507 om EU:s insatsstyrka</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KcAndJmQBQnTtHtFeV2Yhc">
            Interpellation 2003/04:507 av Allan Widman (fp) till försvarsminister
            Leni Björklund om EU:s insatsstyrka
          </p>
        </div>
        <div type="ipqSubmissionInfo">
          <p xml:id="i-SpqhGWHpK2G4Fz1MfdAFQC">
            den 19 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BBsLZtDkuU2qT7Lr5U1Nbr">
            Sent i höstas togs inom EU ett initiativ till skapandet av en
            snabbinsatsförmåga. För att med mycket kort varsel och inom en
            avsevärd radie kunna inleda internationell krishantering avser
            unionen att sätta upp ett antal bataljonstridsgrupper.
          </p>
          <p xml:id="i-4qxouMKnWGgVbyLFKyom6b">
            På regeringens uppdrag har Försvarsmakten under april månad utrett
            olika alternativ för ett svenskt deltagande. Det alternativ som
            myndigheten förordar utmynnar i en successiv tillväxt från en
            så kallad framework nation- stridsgrupp under nästa försvarsbeslutsperiod
            till en helsvensk nationell stridsgrupp efter år 2008. Personalbehovet
            uppgår till ca 1 050 respektive ca 1 900 soldater.
          </p>
          <p xml:id="i-7bfc25sSjCnQ5sPy3rGPkH">
            I underlaget från Försvarsmakten anges vidare att det rekommenderade
            alternativet förutsätter en minskning av långsiktiga internationella
            insatser av det slag som förekommer i till exempel Kosovo. Försvarsmakten
            slår också fast att uppgiften är av sådant slag att den blir dimensionerad
            för hela det svenska försvaret.
          </p>
          <p xml:id="i-RT4Y6Xvx4gQY8chEYws6Mt">
            Ännu framstår det som osäkert vem som förfogar över snabbinsatsförmågan
            och villkoren för detta. Bland annat mot bakgrund härav finns
            det skäl att fundera över hur ofta snabbinsatsstyrkan i verkligheten
            kommer att användas.
          </p>
          <p xml:id="i-8LEqoSekbk4sVXUDcyU9ot">
            Här tycks finnas en risk för att verksamma internationella insatser
            av det slag som Sverige i dag svarar för, kommer att bytas ut
            mot en förmåga som många andra länder kan och vill bidra till,
            men som mera sällan kommer till användning.
          </p>
          <p xml:id="i-QrpBctBSTmMP8whqtFFxJp">
            De kostnadsberäkningar som Försvarsmakten gjort förutsätter vidare
            att nya system för värnpliktsutbildning och övningar genomförs.
            Bland kraven nämns bland annat ökat inslag av frivillighet och
            grundutbildning direkt mot internationella uppdrag.
          </p>
          <p xml:id="i-U9nyH4CRHtMd3RTJMP729L">
            Det finns även skäl att belysa det läge som Försvarsmakten befinner
            sig i. Flera utvärderingar under senare år har visat på stora
            problem med den så kallade omställningen av försvaret. Materielavvecklingen
            har blivit flera gånger dyrare än vad som förutsatts. Förbandsomsättningen
            har misslyckats på så sätt att det finns stora luckor i insatsorganisationen
            och förbanden har ej övats i tillräcklig utsträckning. Personalavvecklingen
            har förorsakat dryga kostnader. Bara genom särskild pension av
            2 100 yrkesofficerare har kostnaderna under en fyraårsperiod uppgått
            till svindlande 4,0@4,4 miljarder kronor.
          </p>
          <p xml:id="i-ARtVaxW4kwkzStx6y4uwHs">
            I denna situation har myndigheten dessutom att hantera en besparing
            de kommande åren om ca 3 miljarder kronor. Detta aviserade statsministern
            redan för några månader sedan. Den stora uppgiften att ingå i
            EU:s snabbinsatsförmåga dyker med andra ord upp vid en tidpunkt
            då Försvarsmakten är hårt pressad av andra problem. Är det rentav
            trovärdigt vid sådant förhållande att drastiskt öka myndighetens
            uppgifter utan resurstillskott?
          </p>
          <p xml:id="i-28CGSTWdBLLZbqvVs5SNzB">
            Mot bakgrund av det anförda vill jag ställa följande frågor till
            statsrådet:
          </p>
          <p xml:id="i-SAGgGsNiDwmuyw7v7ZHkJ5">
            Vilka åtgärder är statsrådet beredd att vidta för att de långsiktiga
            internationella insatserna inte minskar som en följd av svenskt
            deltagande i snabbinsatsstyrkan?
          </p>
          <p xml:id="i-5LfUVPC5QZrtMV5yE3LVR4">
            Är statsrådet beredd att vidta de åtgärder avseende nya system
            för värnpliktsutbildning och övningar som Försvarsmakten lagt
            till grund för sina kostnadsbedömningar?
          </p>
          <p xml:id="i-QpsbuupQf3beyxBnuDfWEG">
            Är statsrådet beredd att vidta några åtgärder med avseende på
            resurstilldelningen till Försvarsmakten om detta skulle visa sig
            nödvändigt för att möjliggöra ett svenskt deltagande i aktuellt
            samarbete?
          </p>
          <p xml:id="i-Qd5YRTnXR5xLzVuHkq2RYK">
            Är statsrådet beredd att verka för att det av Försvarsmakten
            rekommenderade alternativet till deltagande förverkligas?
          </p>
        </div>
      </div>
    </body>
  </text>
</TEI>
