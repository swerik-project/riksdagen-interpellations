<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0297">
  <teiHeader>
    <fileDesc>
      <titleStmt>
        <title>svenska elevers kunskaper i matematik</title>
        <author>Darvik, Axel (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>svenska elevers kunskaper i matematik till utbildningsminister Thomas Östros om svenska elevers kunskaper i matematik</title>
          <idno type="rdwebb">GR10297</idno>
          <ref type="dokument_url_text">http://data.riksdagen.se/dokument/GR10297/text</ref>
          <ref type="dokument_url_html">http://data.riksdagen.se/dokument/GR10297</ref>
          <ref type="dokumentstatus_url_xml">http://data.riksdagen.se/dokumentstatus/GR10297</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HYPXDg3UHMpdyrSgBez4mQ</idno>
            <persName>Axel Darvik</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-5YaFHz6rZtYrjWHGzDPP7T" corresp="i-HYPXDg3UHMpdyrSgBez4mQ">
          <date when="2004-02-13"/>
        </correspAction>
        <correspAction type="answered" xml:id="i-VRpgDqmGNXppyumh8AQ2Q6">
          <date when="2004-03-16"/>
        </correspAction>
        <correspAction type="received" xml:id="i-AKV8dGxPzuECnkucVwMm9J" corresp="i-PzNviXpYSimQsvSkF9CmDz">
          <date when="2004-02-17"/>
        </correspAction>
        <correspAction type="answered" xml:id="i-YcDPXE15s5o9vyv7w5ELsM" corresp="i-PzNviXpYSimQsvSkF9CmDz">
          <date when="2004-03-16"/>
        </correspAction>
        <correspContext corresp="i-YcDPXE15s5o9vyv7w5ELsM">
          <ref type="record" target="prot-200304--083">Riksdagens protokoll 2003/04:83 Tisdagen den 16 mars</ref>
          <ref type="recordSection" target="unsetDivId">6 § Svar på interpellation 2003/04:297 om svenska elevers kunskaper i matematik</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2srwzAzt5BkFHrLvHkAirw">
            Interpellation 2003/04:297 av Axel Darvik (fp) till utbildningsminister
            Thomas Östros om svenska elevers kunskaper i matematik
          </p>
        </div>
        <div type="ipqSubmissionInfo">
          <p xml:id="i-AuD1yGaARZgyoDx8r2j1CD">
            den 13 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Bs81KE8C1TnDszWcnDHnPD">
            Matematiken är ett av de viktigaste ämnena som elever lär sig
            i skolan. Det är grundläggande för att vårt samhälle över huvud
            taget ska fungera. Ämnet matematik är otroligt viktigt för att
            kunna utbilda sig inom det naturvetenskapliga och tekniska området.
            Naturvetare och tekniker av högsta internationella klass är en
            mycket viktig välfärdsfaktor. Utan dessa personer kan inte tillväxten
            ta fart och då får skola, rättsväsende och vården inte sina nödvändiga
            resurser. Det är därför med stor oro som jag gång efter annan
            mottar rapporter och skildringar om att kunskaperna i matematik
            blir allt sämre bland landets elever.
          </p>
          <p xml:id="i-87RDNNJrjbe9DE5vWnDv3p">
            Alltför många av de som lämnar gymnasieskolans mest krävande
            program, det naturvetenskapliga, har inte tillräckliga kunskaper
            i matematik för att ha en chans att klara av högre studier på
            till exempel teknisk högskola. Problemet som jag ser det är att
            både grundskola och gymnasium försöker stöpa alla elever i en
            alltför likriktad form. De ambitiösa ges inte tillräcklig stimulans
            men vad som är mera allvarligt är att de svaga eleverna inte ges
            möjligheter, tid eller hjälp att komma i fatt när man kommit på
            efterkälken.
          </p>
          <p xml:id="i-UiBKCgXuTMpWudV2FUYQ7F">
            Med utgångspunkt från regeringens proposition Den öppna högskolan
            har Högskoleverket föreslagit att studenter som söker till lärarutbildningen
            inte längre ska behöva vara godkända i matematik, inte ens om
            de ska bli matematiklärare. Detta är ett steg i helt fel riktning.
            Den skola som socialdemokratin skapat är en grym utslagningsmaskin
            där individernas olika talanger krossas. Folkpartiet liberalerna
            har fört fram krav på att inrätta särskild och allmän kurs i matematik
            på högstadiet. Inför gymnasiet ska man ges möjligheten att välja
            mellan program som leder fram till en högskoleförberedande, yrkes-
            eller lärlingsexamen. Kraven och ämnenas inriktning ska naturligtvis
            anpassas efter vilket program man läser. Det är absurt att alla
            elever på gymnasiet i dag ska läsa samma matematik oavsett vilken
            inriktning de valt. Många elever lämnar skolan med ett självförtroende
            som är kört i botten och ett förakt mot lärandet. Detta är en
            följd av den likriktade skolan. I en skola som anpassar sig till
            individen, som ger eleven tid, stimulans och stöd, stärks elevens
            självförtroende och därmed naturligt lusten att lära.
          </p>
          <p xml:id="i-fajdS5wNWPUiAtYAqSuQD">
            Jag vill med anledning av vad jag anfört fråga utbildningsministern
            vilka åtgärder han tänker vidta för att lösa problemet med svenska
            elevers allt sämre kunskaper i matematik.
          </p>
        </div>
      </div>
    </body>
  </text>
</TEI>
