<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0239">
  <teiHeader>
    <fileDesc>
      <titleStmt>
        <title>införande av vårdgarantin</title>
        <author>Könberg, Bo (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>införande av vårdgarantin till socialminister Lars Engqvist om införande av vårdgarantin</title>
          <idno type="rdwebb">GR10239</idno>
          <ref type="dokument_url_text">http://data.riksdagen.se/dokument/GR10239/text</ref>
          <ref type="dokument_url_html">http://data.riksdagen.se/dokument/GR10239</ref>
          <ref type="dokumentstatus_url_xml">http://data.riksdagen.se/dokumentstatus/GR10239</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JZKa6caqdSKy8yhUyfEJeU</idno>
            <persName>Bo Könberg</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8AHiwUP2iCnXKx2v1wTvGD" corresp="i-JZKa6caqdSKy8yhUyfEJeU">
          <date when="2004-01-22"/>
        </correspAction>
        <correspAction type="received" xml:id="i-QwVGiNw1MUJGRHXLBQmayy" corresp="i-ESKbhHz2VETwMj9meYcmxk">
          <date when="2004-01-22"/>
        </correspAction>
        <correspAction type="answered" xml:id="i-8x5qqQnxj75chPShFERSkh" corresp="i-ESKbhHz2VETwMj9meYcmxk">
          <date when="2004-02-05"/>
        </correspAction>
        <correspContext corresp="i-8x5qqQnxj75chPShFERSkh">
          <ref type="record" target="prot-200304--064">Riksdagens protokoll 2003/04:64 Torsdagen den 5 februari</ref>
          <ref type="recordSection" target="unsetDivId">6 § Svar på interpellation 2003/04:239 om införande av vårdgarantin</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-TwgoVGu8ZnZsJqqSnrZ8Su">
            Interpellation 2003/04:239 av Bo Könberg (fp) till socialminister
            Lars Engqvist om införande av vårdgarantin
          </p>
        </div>
        <div type="ipqSubmissionInfo">
          <p xml:id="i-9ySjfJuZ71SP183ggVQh6T">
            den 22 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VEywA5Sh6sDLMeJSMv1ff8">
            I valrörelsen 2002 var statsminister Göran Persson, landstingsförbundets
            ordförande Lars Isaksson och socialminister Lars Engqvist överens
            om att en nationell vårdgaranti skulle införas. Enligt statsministern
            skulle staten skjuta till de pengar som krävdes för att landstingen
            ska kunna arbeta bort köerna.
          </p>
          <p xml:id="i-FnRc8fi3ZbBThVceghsU1F">
            Vi har nu sett resultaten av den senaste Dagmaröverenskommelsen
            mellan stat och landsting. Inte ens under 2004 uppfylls socialdemokraternas
            löften. Sveriges sjuka får fortsätta vänta på den trygghet de
            blivit lovade. Försäkringskassan får fortsätta betala ut pengar
            till alla dem som skulle kunna arbeta, bara de fick de operationer
            och behandlingar de väntar på.
          </p>
          <p xml:id="i-9VTuxmsPszfEGH7TC1Vmg7">
            Hur många år ska det ta för socialdemokraterna att genomföra
            det som den borgerliga regeringen klarade under sitt första år,
            år 1992? Den genomförda vårdgarantin lät sedan den socialdemokratiska
            regeringen förfalla efter sin valseger 1994.
          </p>
          <p xml:id="i-UAhbR8SzJz3TSfxAiA41Gt">
            Sveriges sjukvård har flera förtjänster. Många kan vittna om
            att när man väl får vård så håller den en hög standard. De största
            bristerna är bristen på husläkare, de långa väntetiderna på planerade
            operationer och bristerna inom psykiatrin.
          </p>
          <p xml:id="i-BgazhZV8KSibhpVEmRQqKG">
            Vårdköer beror i första hand inte på resursbrist. Det är enbart
            de få som blir friska av sig själva eller avlider i kön som inte
            i sinom tid får sjukvårdens hjälp. Patienter som har fått ett
            beslut om en behandling får behandlingen förr eller senare. Man
            vinner inget på att dra ut på tiden. Tvärtom går pengar förlorade,
            för det finns många patienter som skulle kunna gå tillbaka till
            arbetet om de bara fick den vård de har rätt till. Vårdköer beror
            på dålig planering och fel politiska signaler till sjukvården.
          </p>
          <p xml:id="i-DA5ffu9fRSzx2HNpiwPn4W">
            Vårdgarantin är en beprövat effektiv lösning för att snabbt krympa
            vårdköerna. Våren 1991 biföll riksdagen en folkpartimotion om
            en vårdgaranti på tre månader. Den genomfördes från och med 1992
            efter den borgerliga valsegern. För att kompensera landstingen
            för "puckelkostnaden" fick de första året ett engångsbidrag på
            500 miljoner kronor.
          </p>
          <p xml:id="i-ALHfPnZwRFnaYug5SQk4aM">
            Snabbare än någon väntat började kötiderna och köerna att minska.
            Förmodligen aldrig förr och definitivt aldrig senare har kötiderna
            varit så korta som under 1993 och 1994. Tiotusentals patienter
            fick en kortare väntan.
          </p>
          <p xml:id="i-MsHwahHeRZW1UYcLKCeJUB">
            Det har ibland antytts att succén berodde på att den ansvarslösa
            borgerliga regeringen öste pengar över sjukvården. Så var inte
            fallet. Under den ekonomiska krisen i början av 90-talet minskade
            sjukvårdens resurser i stället för att som tidigare öka. Minskningen
            var enligt landstingsförbundets ekonomer i fast penningvärde totalt
            5 % under den borgerliga treårsperioden. Under samma tid ökade
            prestationerna med drygt 8 % och nådde en nivå som förmodligen
            fortfarande är den högsta som uppnåtts i svensk sjukvård.
          </p>
          <p xml:id="i-5S5dXCzWPozoABowNgL59A">
            Sedan hamnade socialdemokraterna i regeringsställning i landet
            och i alla landsting utom ett. Vårdgarantin förföll och ersattes
            efter några år formellt med en behandlingsgaranti, som knappt
            garanterade något alls.
          </p>
          <p xml:id="i-Hr9RSjUPUKdGwL5Yut94ZG">
            Snart insåg ledande socialdemokrater att vårdgarantin hade sina
            fördelar. År 1997 föreslog en enig statlig utredning att garantin
            skulle återinföras från den 1 januari 1999. Sedan dess har datumet
            skjutits framåt år för år.
          </p>
          <p xml:id="i-RwAwVuWeBFqxLX7wk8aGqH">
            Varje år säger socialministern att garantin förmodligen ska genomföras
            året efter, eller att det ska diskuteras om den kan införas året
            efter. Före valet 2002 skrev Lars Engqvist i Hallandsposten att
            regeringen och Landstingsförbundet skulle "diskutera förutsättningarna
            för att införa en vårdgaranti redan den 1 januari 2003".
          </p>
          <p xml:id="i-3NzMQD89LSxtiHMNHWmpQV">
            Strax efter valet, inför 2002 års förhandlingar med Landstingsförbundet
            sa socialministern till Dagens Medicin: "Vårdgarantin kommer inte
            att gälla från den 1 januari 2003, men helt säkert inom något
            år." Det senast nämnda datumet var den 1 januari 2004, alltså
            fem år efter det första förslaget. De nu strandade förhandlingarna
            innebär att Sveriges köande patienter får fortsätta att vänta.
          </p>
          <p xml:id="i-TvXm1rSjaZHP5L1LDtwGmv">
            Folkpartiets och de övriga borgerliga partiernas förslag till
            vårdgaranti ger patienten rätt att få vård inom tre månader efter
            det att behovet fastslagits. Klarar inte det egna landstinget
            av detta så har patienten rätt att på hemlandstingets bekostnad
            få sin vård utförd i ett annat landsting eller hos en annan vårdgivare.
            Den valfriheten ska omfatta hela landet.
          </p>
          <p xml:id="i-HuoJ2B4jdbySkbfu3doGrJ">
            Denna nationella vårdgaranti ska omfatta alla medicinskt motiverade
            behandlingar, och den ska gälla för alla åldrar. Den ska också
            gälla för andra områden i vården där det i dag finns långa väntetider:
            Man ska nå sin husläkare eller vårdcentral samma dag kontakten
            tas. Man ska få träffa läkaren inom fem dagar, när vårdgarantin
            är fullt genomförd inom 48 timmar. Ska man träffa någon annan
            specialist ska väntetiden vara högst två månader.
          </p>
        </div>
        <div type="ipQuestion">
          <p xml:id="i-4UAaxh8BG7mY3v3UiGh7ce">
            Hade folkpartiet fått råda hade vårdgarantin kunnat införas från
            den 1 januari 2004. Vi hade i årets förslag till statsbudget anslagit
            en miljard till införandet, fördelat på 2004 och 2005. Våra förslag
            röstades ner i kammaren, och vi undrar nu hur socialministern
            har tänkt sig att hålla sitt vallöfte. Mina frågor är:
            <list rend="unordered">
              <item>
                1. När bedömer statsrådet nu att en nationell vårdgaranti kommer
                att införas?
              </item>
              <item>
                2. Hur mycket räknar socialministern med att staten måste skjuta
                till övergångsvis för att garantin ska införas?
              </item>
            </list>
          </p>
        </div>
      </div>
    </body>
  </text>
</TEI>
