<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0121">
  <teiHeader>
    <fileDesc>
      <titleStmt>
        <title>långväga djurtransporter</title>
        <author>Larsson, Håkan (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>långväga djurtransporter till jordbruksminister Ann-Christin Nykvist om långväga djurtransporter</title>
          <idno type="rdwebb">GR10121</idno>
          <ref type="dokument_url_text">http://data.riksdagen.se/dokument/GR10121/text</ref>
          <ref type="dokument_url_html">http://data.riksdagen.se/dokument/GR10121</ref>
          <ref type="dokumentstatus_url_xml">http://data.riksdagen.se/dokumentstatus/GR10121</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XxqQtZTdHUTphXEbUJ35Ss</idno>
            <persName>Håkan Larsson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-BTfHEPTEhnGm6JWGaZPp8Y" corresp="i-XxqQtZTdHUTphXEbUJ35Ss">
          <date when="2003-11-18"/>
        </correspAction>
        <correspAction type="received" xml:id="i-RHPy4XCZmn2NvpPtW3rbaU" corresp="i-HhkgRHGRURfXTuftg1jHSf">
          <date when="2003-11-18"/>
        </correspAction>
        <correspAction type="answered" xml:id="i-9fMSfz7rbKaW2HY1PwN4bm" corresp="i-HhkgRHGRURfXTuftg1jHSf">
          <date when="2003-12-05"/>
        </correspAction>
        <correspContext corresp="i-9fMSfz7rbKaW2HY1PwN4bm">
          <ref type="record" target="prot-200304--043">Riksdagens protokoll 2003/04:43 Fredagen den 5 december</ref>
          <ref type="recordSection" target="unsetDivId">19 § Svar på interpellation 2003/04:121 om långväga djurtransporter</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5DzVCDpVUBvuRW6tQNSGK6">
            Interpellation 2003/04:121 av Håkan Larsson (c) till jordbruksminister
            Ann-Christin Nykvist om långväga djurtransporter
          </p>
        </div>
        <div type="ipqSubmissionInfo">
          <p xml:id="i-QdNCKKYUXndTiycm4rsYzG">
            den 18 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HRLLgMv4zVhAua99UDf4Tw">
            Sverige, inte minst genom förra jordbruksministern Margareta
            Winberg och producenterna själva genom LRF, har varit pådrivande
            inom EU för att korta de långväga djurtransporterna. I vårt land
            finns en insikt om att långa transporter stressar djuren och allmänt
            påverkar dem negativt. Dessutom förutsätter hög köttkvalitet korta
            transporter. En god djurhållning har blivit ett kännetecken för
            Sveriges arbete i EU.
          </p>
          <p xml:id="i-TvBnumLtkDDxxMRs5EQQwk">
            En del framgångar har också uppnåtts. I dag är det i Sverige
            exempelvis inte tillåtet att transportera slaktdjur längre tid
            än åtta timmar utan vila och mat. Blir transporterna längre krävs
            antingen omlastningsgårdar eller dispens från gällande regler.
          </p>
          <p xml:id="i-6nhuE4NWPj4DUVGMDMPpYp">
            I Sverige förbereds just nu en omfattande strukturomvandling
            av slakteribranschen av de större aktörerna. Risken är stor att
            en omfattande nedläggning av slakterier kan bli följden och att
            transporterna som en konsekvens av detta blir oacceptabelt långa.
          </p>
          <p xml:id="i-8yR5b8cCzRWThNtJHoBN4q">
            I Jämtlands län finns exempelvis i dag en oro för att slakteriet
            i Östersund hotas av nedläggning. Detta trots att anläggningen
            är modern och anpassad till EU-kraven, går med vinst och slaktvolymen
            i länet ökar. En nedläggning av slakteriet skulle förutom fördyrad
            produktion och förlorade arbetstillfällen sannolikt leda till
            krav på generell dispens för de längre djurtransporterna. Det
            är inte möjligt att transportera slaktdjur från västra delen av
            länet till ett slakteri vid Ångermanlandskusten inom åtta timmar.
            Även i andra delar av landet finns risk för att djurtransporterna
            kan bli tidsmässigt så långa att de bryter mot dagens regelverk.
          </p>
          <p xml:id="i-XpJwyrwhEbDBaJ3Aqnh84r">
            En utveckling mot långa djurtransporter i vårt land vore mycket
            olycklig, särskilt som Sverige hittills har varit ett föregångsland
            på djurhållningens område. Våra företrädare har aktivt arbetat
            för att minska omfattningen av långväga djurtransporter i andra
            EU-länder och då bör vi också leva upp till våra ideal på hemmaplan.
          </p>
          <p xml:id="i-CGu6ig5KGVnasnMFgzkzoY">
            Mot denna bakgrund vill jag fråga jordbruksministern:
          </p>
          <p xml:id="i-DN9DR849EMKekwK39d69pk">
            Vilka åtgärder avser jordbruksministern att vidta för att hindra
            en utveckling som leder till oacceptabelt långa djurtransporter
            i Sverige?
          </p>
        </div>
      </div>
    </body>
  </text>
</TEI>
