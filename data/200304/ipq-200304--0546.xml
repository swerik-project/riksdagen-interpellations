<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0546">
  <teiHeader>
    <fileDesc>
      <titleStmt>
        <title>kompletterande utbildningar för utländska akademiker</title>
        <author>Narti, Ana Maria (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kompletterande utbildningar för utländska akademiker till statsrådet Mona Sahlin om kompletterande utbildningar för utländska akademiker</title>
          <idno type="rdwebb">GR10546</idno>
          <ref type="dokument_url_text">http://data.riksdagen.se/dokument/GR10546/text</ref>
          <ref type="dokument_url_html">http://data.riksdagen.se/dokument/GR10546</ref>
          <ref type="dokumentstatus_url_xml">http://data.riksdagen.se/dokumentstatus/GR10546</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <persName>Ana Maria Narti</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-C9aMZjHnvUfFoyktzfUbHi" corresp="i-4SAiMdwrEthd2M8z2yjtkv">
          <date when="2004-05-21"/>
        </correspAction>
        <correspAction type="answered" xml:id="i-AKDipjrG9mESioSZN9bq8N">
          <date when="2004-06-14"/>
        </correspAction>
        <correspAction type="received" xml:id="i-FgMdHwWNSmrYYvRbCVLemC" corresp="i-GFJcxAB9fyzG2VN1HakscJ">
          <date when="2004-05-24"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-enxLVd3zawSyxHQSfRfeC">
            Interpellation 2003/04:546 av Ana Maria Narti (fp) till statsrådet
            Mona Sahlin om kompletterande utbildningar för utländska akademiker
          </p>
        </div>
        <div type="ipqSubmissionInfo">
          <p xml:id="i-CDrt8jHTENjyf7iienY9on">
            den 21 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Lk4SGMrLf2SDhRuayAvYZt">
            Att utländska akademiker mycket svårt kan närma sig sitt yrke
            i Sverige är ett känt faktum sedan slutet av 80-talet. Då kom
            den första larmsignalen från SACO, rapporten Hjärnkraft på sparlåga
            som visade att den kompetens och kunskap högt utbildade personer
            tog med sig in i landet inte öppnade vägen för dem till det egna
            yrket, trots den tidens högkonjunktur och brist på högt kvalificerad
            arbetskraft.
          </p>
          <p xml:id="i-Mua1JcMJEnBytxUAy8r82n">
            Många försök har gjorts under de decennier som har gått för att
            åstadkomma en positiv förändring, men när man summerar resultaten
            av alla dessa ansträngningar kan man bara konstatera att de utländska
            akademikernas situation på arbetsmarknaden fortfarande är oerhört
            svag och antagligen i vissa avseenden ännu svårare än tidigare.
          </p>
          <p xml:id="i-VVasqcKbK1JQwbVbv93wVG">
            Dystra fakta om detta finns samlade i Integrationsverkets årliga
            rapporter @ som heter integrationsrapporter men egentligen borde
            kallas för segregationsrapporter. Jag nöjer mig med att hänvisa
            till det senaste av dessa dokument, det som presenterar siffror
            och fakta från 2003. Enligt denna rapport kan antalet akademiker
            från andra länder som antingen är felsysselsatta @ alltså tjänar
            sitt uppehälle via lågstatusjobb @ eller kroniskt arbetslösa uppskattas
            som mycket högt. Jag citerar: "En överslagsberäkning ger vid handen
            att om utrikes födda akademiker skulle ha kvalificerade jobb i
            samma utsträckning som inrikes födda akademiker, så finns det
            en potential på 30 000 felsysselsatta eller icke-sysselsatta utrikes
            födda akademiker som varit i Sverige mellan 5 och 35 år."
          </p>
          <p xml:id="i-8ztHHAypWkY5rvcz3StPF9">
            Rapporten slår också fast att det tar mycket lång tid för dessa
            högt utbildade personer för att över huvud taget närma sig det
            yrke de har förberett sig för @ upp till tio år behövs i vissa
            fall innan man börjar utnyttja de kunskaper man förfogar över.
            Dyster är också beskrivningen av de utbildningar som de flesta
            akademiker med utbildning från annat land erbjuds: de flesta av
            dem återfinns år efter år i kurser på mycket låg kunskapsnivå.
          </p>
          <p xml:id="i-5ECj7tj9qVKWZMbV58sa4H">
            Uppenbart visar dessa siffror och faktabeskrivningar på stora
            brister i arbetsmarknadens funktioner och i arbetsmarknads- och
            utbildningspolitiken. Kompletterande utbildningar för utländska
            akademiker borde sedan länge har blivit en vanlig och omfattande
            företeelse, men så är inte alls fallet. Fortfarande finns dessa
            utbildningar antingen i form av begränsade AMS -program @ som
            den satsning som kallades Språnget @ eller som mycket små och
            osäkra tillfälliga program på olika högskolor och universitet
            (Borås, Linköping, Malmö och Lund visar ett särskilt program på
            campus Helsingborg).
          </p>
          <p xml:id="i-LXNAgwTJ9UcjdJoj98Fy7x">
            Om kurser och program fortsätter i samma takt och med samma förutsättningar
            som i dag behövs det tio år innan alla felsysselsatta eller icke-sysselsatta
            utländska akademiker får en chans att återfå sitt yrke @ och det
            om man inte räknar med nykomna akademiker som automatiskt faller
            i långvarig arbetslöshet och de akademiker som i svåra ekonomiska
            tider förlorar sina jobb enligt principen sist in först ut.
          </p>
          <p xml:id="i-JD5gm8mMFVXiAvHWmCQM7Q">
            Svårigheterna som de utländska akademikerna stöter på har att
            göra inte bara med snålt tilltagna kurser och utbildningsprogram
            men också med den osäkra finansieringen av den tid man ägnar åt
            studier. Många börjar studera med stöd från AMS i form av aktivitetsgaranti
            eller utbildningsbidrag men kommer inte ens till hälften av studietiden
            när detta stöd dras tillbaka. Argumenten som kommer från arbetsförmedlingar
            och länsarbetsnämnder är att finansieringen bör senare försäkras
            av CSN. Men i många fall kan inte studielånen erhållas av dessa
            studenter. En del av dem har redan passerat 50-årsgränsen och
            har inte rätt till studielån, en del är redan så hårt skuldsatta
            på grund av den långvariga arbetslösheten att de inte kan ta på
            sig nya skulder innan de har någon garanti om en säker arbetsinkomst.
          </p>
          <p xml:id="i-STPyZVtzu1WejEiFEUKofh">
            Mot bakgrund av de fakta som här redovisas @ och som tidigare
            förgäves diskuterades i interpellationsdebatter med utbildningsminister
            Thomas Östros och arbetslivsminister Hans Karlsson @ vänder jag
            mig till integrationsminister Mona Sahlin med följande frågor:
          </p>
          <p xml:id="i-QfSj9mdQS1ceqw2SDc6NiM">
            Kommer ministern att aktivt agera för att i stor skala skapa
            rum för kompletterande utbildningar för utländska akademiker i
            arbetsmarknadspolitiken och utbildningspolitiken?
          </p>
          <p xml:id="i-LxDWxm2R7Lj2reDRVZmUS4">
            Kommer ministern att ta initiativ för en snabb lösning av finansieringsproblemen
            för kompletterande utbildningar som vänder sig till utländska
            akademiker?
          </p>
        </div>
      </div>
    </body>
  </text>
</TEI>
