<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0249">
  <teiHeader>
    <fileDesc>
      <titleStmt>
        <title>åtgärder för att förebygga brott och förstärkning av samhällets värdegrund genom rättsväsendet</title>
        <author>Linander, Johan (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>åtgärder för att förebygga brott och förstärkning av samhällets värdegrund genom rättsväsendet till justitieminister Thomas Bodström om åtgärder för att förebygga brott och förstärkning av samhällets värdegrund genom rättsväsendet</title>
          <idno type="rdwebb">GR10249</idno>
          <ref type="dokument_url_text">http://data.riksdagen.se/dokument/GR10249/text</ref>
          <ref type="dokument_url_html">http://data.riksdagen.se/dokument/GR10249</ref>
          <ref type="dokumentstatus_url_xml">http://data.riksdagen.se/dokumentstatus/GR10249</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U5MhCo51MGLLY94GAGJZhY</idno>
            <persName>Johan Linander</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-9Ft3qufnHngeuVA7Ah5Hts" corresp="i-U5MhCo51MGLLY94GAGJZhY">
          <date when="2004-01-26"/>
        </correspAction>
        <correspAction type="received" xml:id="i-UJXVyhLg7B7P9zesJt96Aw" corresp="i-STyFs6Gu3boin31eFp1bNM">
          <date when="2004-01-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BzutEo1DAkNd9kVt4x2tCd">
            Interpellation 2003/04:249 av Johan Linander (c) till justitieminister
            Thomas Bodström om åtgärder för att förebygga brott och förstärkning
            av samhällets värdegrund genom rättsväsendet
          </p>
        </div>
        <div type="ipqSubmissionInfo">
          <p xml:id="i-Wpmqd9F5isb4Dndx4tRzYw">
            den 26 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BrpKAccNBkDzVenajqkKd5">
            Den senaste tiden har en mängd förfärliga brott fäst vår uppmärksamhet
            på problemen för det svenska samhället att förebygga och förhindra
            att ungdomar fastnar i kriminalitet och våldsamhet. Mord och dråp
            är de mest spektakulära uttrycken för våld i stort, i form av
            misshandel, kvinnofridsbrott och rån.
          </p>
          <p xml:id="i-MaxcjMfpkVjvfJR3G5r5tV">
            Gemensamt för många av de lösningar som presenterats är att de
            handlat om strängare straff för vissa brott och fler poliser för
            att klara upp brotten. Det är givetvis en angelägen åtgärd som
            Centerpartiet länge har förordat. Emellertid löser det inte det
            grundläggande problemet: att så pass många saknar normala spärrar
            mot att använda våld.
          </p>
          <p xml:id="i-F5AfqBVzi7nFZNi1zd1Laa">
            En strategi för att på sikt minska brottsligheten måste gå till
            roten med det onda och redan tidigt identifiera ungdomar som riskerar
            att hamna snett senare i livet för att kunna sätta in insatser
            och behandling. Samhället måste också hos våra ungdomar ge tydliga
            signaler om rätt och fel samt värna vår gemensamma värdegrund
            om respekt för andras liv, deras egendom och integritet. Beskedet
            från samhället måste vara tydligt: Den småskaliga brottslighet
            som finns i vandalisering, kränkning av flickor i skolan och småstölder
            kommer inte att tolereras.
          </p>
          <p xml:id="i-39doxniuh3jYGSWvdYTjtb">
            Det är uppenbart att det krävs mer än insatser för att stärka
            polis och rättsväsende. Att förändra normer och värderingar hos
            ungdomar förutsätter breda insatser på många områden. Hela samhället
            måste engageras i ett sådant arbete, där engagemanget för våra
            unga görs till en gemensam angelägenhet för familjen och flera
            offentliga aktörer och där arbetet överskrider traditionella gränser
            mellan polis, rättsväsende, skola, socialtjänst och familjepolitik.
          </p>
          <p xml:id="i-FdydSGgReX6wwPMEkkBH2F">
            Behandlingen av ungdomar som kommer i kontakt med rättsväsendet
            kan på många sätt vara avgörande för deras framtida utveckling.
            Snabba och relevanta åtgärder mot ungdomar som ertappas med lindrigare
            brott kan förebygga grövre brott i framtiden. Därför bör insatserna
            mot ungdomsbrottslighet prioriteras inom ramen för polisen och
            rättsväsendet.
          </p>
        </div>
        <div type="ipQuestion">
          <p xml:id="i-VJc3acnXf8kWne9u4ycapZ">
            Jag vill därför fråga justitieministern:
            <list rend="unordered">
              <item>
                1.Vilka åtgärder avser justitieministern att vidta för att rättsväsendet
                i alla kontakter med ungdomar ska förmedla en tydlig gemensam
                värdegrund om respekt för andras liv, egendom och integritet?
              </item>
              <item>
                2.Vilka åtgärder avser justitieministern att vidta för att stävja
                fortsatt brottslig verksamhet hos ungdomar som ertappas med brott?
              </item>
              <item>
                3.Vilka åtgärder avser justitieministern att vidta för att underlätta
                samverkan mellan socialtjänst, polis och skola?
              </item>
            </list>
          </p>
        </div>
      </div>
    </body>
  </text>
</TEI>
