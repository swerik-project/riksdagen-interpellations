<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0520">
  <teiHeader>
    <fileDesc>
      <titleStmt>
        <title>syftet med att anslå medel till järnvägsinvesteringar </title>
        <author>Svensson Smith, Karin (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>syftet med att anslå medel till järnvägsinvesteringar  till statsrådet Ulrica Messing om syftet med att anslå medel till järnvägsinvesteringar </title>
          <idno type="rdwebb">GR10520</idno>
          <ref type="dokument_url_text">http://data.riksdagen.se/dokument/GR10520/text</ref>
          <ref type="dokument_url_html">http://data.riksdagen.se/dokument/GR10520</ref>
          <ref type="dokumentstatus_url_xml">http://data.riksdagen.se/dokumentstatus/GR10520</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <persName>Karin Svensson Smith</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GZLyfGTappLcJLyWiENuAY" corresp="i-5QNmudGpnjjRJCTYzakn9H">
          <date when="2004-05-19"/>
        </correspAction>
        <correspAction type="received" xml:id="i-DtTD2WDnu1a5p2uB4B7zq5" corresp="i-L7Ay5GaFaMutWEX7utMv62">
          <date when="2004-05-19"/>
        </correspAction>
        <correspAction type="answered" xml:id="i-HTwbouZCsqqmuZdgAyz9k2" corresp="i-L7Ay5GaFaMutWEX7utMv62">
          <date when="2004-06-15"/>
        </correspAction>
        <correspContext corresp="i-HTwbouZCsqqmuZdgAyz9k2">
          <ref type="record" target="prot-200304--128">Riksdagens protokoll 2003/04:128 Tisdagen den 15 juni</ref>
          <ref type="recordSection" target="unsetDivId">8 § Svar på interpellation 2003/04:520 om syftet med att anslå medel till järnvägsinvesteringar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SpiwBkLFNmmgsoFWESTZEp">
            Interpellation 2003/04:520 av Karin Svensson Smith (v) till statsrådet
            Ulrica Messing om syftet med att anslå medel till järnvägsinvesteringar
          </p>
        </div>
        <div type="ipqSubmissionInfo">
          <p xml:id="i-iDot8fKphZoTRrXfSHn2z">
            den 19 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NQYnmhdzTjvt26cLypx1f9">
            I december 2003 blev Vänsterpartiet, Miljöpartiet och regeringen
            överens om en stor satsning på järnvägar och vägar i Västra Götaland.
            I regeringens proposition är fördelningen mellan de nationella
            investeringsanslagen till järnväg respektive väg två till ett.
            Växthuseffekten och flera andra miljöeffekter talar för att volymen
            vägtrafik måste minska i omfång. Vägtrafiken drivs till 99 % med
            ändliga bränslen och därför måste varje acceptabel definition
            av hållbarhetsbegreppet leda till att förutsättningar för trafik
            baserad på förnybara bränslen förbättras. Såsom ett enigt trafikutskott
            i riksdagen har uttalat är en överflyttning av trafik från personbil
            till kollektivtrafik mycket positiv ur trafiksäkerhetssynpunkt.
            Med tanke på kvinnors klara överrepresentation bland de billösa
            hushållen är en prioritering av järnväg framför väg ett medel
            för att bättre tillgodose kvinnors behov av infrastruktur. Ett
            ökat utbud av fungerande järnvägsspår är därför en naturlig följd
            av såväl strävan att nå de transportpolitiska målen som den överordnade
            målsättningen om att ställa om transportsystemet till långsiktig
            hållbarhet.
          </p>
          <p xml:id="i-EidqBUydE7J1A7WFACCcye">
            Nuvarande och potentiella tågresenärer låter sig emellertid inte
            nöja med ett spår om det inte bedrivs järnvägstrafik på det. Medborgarna
            i allmänhet efterfrågar en fungerande trafik snarare än någon
            särskild infrastruktur. Därför finns det en bristande logik mellan
            regeringens förslag på en spårinvesteringsvolym, som i relation
            till Sveriges befolkningstäthet gissningsvis är störst i världen,
            samtidigt som Rikstrafiken aviserar ett minskat anslag till tågtrafikdrift.
            Region, landsting och kommuner har inte budgetmässigt utrymme
            för att kompensera bortfallet av anslag från Rikstrafiken. Ägarens
            ensidiga krav på ekonomisk avkastning maximerar inte det utbud
            av tågtrafik som bedrivs i SJ:s regi.
          </p>
          <p xml:id="i-TeCmnqTg1jtHPjUxPEVwPq">
            Kort efter decemberuppgörelsen föreslog Vägverket att Bohusbanan
            norr om Munkedal ska rivas upp för att spara en kvarts miljard
            kronor vid utbyggnaden av E 6. Eftersom avsikten med investeringsanslagen
            till ny järnväg i Västra Götaland rimligen är att öka spårkapaciteten
            skulle det vara mycket motsägelsefullt att samtidigt riva upp
            den befintliga Bohusbanan.
          </p>
          <p xml:id="i-Cnk3MPtxeJ4DMctoW4qwG2">
            Enligt förordningen om statens spåranläggningar 1996:734 är det
            otillåtet att riva upp ett järnvägsspår innan minst tre år förflutit
            sedan tågtrafik har upphört. Så var det när järnvägsnätet var
            uppdelat i länsjärnvägar och stomjärnvägar, men ingenting i detta
            avseende ändrades när Banverket 2002 tog över länsjärnvägarna.
            Med tanke hur mycket exempelvis Malmö kommun ångrade att de rivit
            upp sitt spårvagnssystemet när de stora oljeprishöjningarna kom
            år 1973 är det klokt att i förordningen legalt skydda befintliga
            spårsystem. Bohusbanan trafikeras i dag av tågtrafik som gäller
            enligt avtal till år 2007 med option på förlängning till 2010.
            Trots detta tycks Banverket ha ställt sig positivt till Vägverkets
            önskan att riva upp spåren för att förbilliga motorvägsbygget
            i norra Bohuslän.
          </p>
        </div>
        <div type="ipQuestion">
          <p xml:id="i-HjrigkxFwwXQ9FA1kihhqc">
            Jag vill fråga statsrådet Ulrica Messing följande:
            <list rend="unordered">
              <item>
                1. Vilket är enligt statsrådets bedömning motivet till Rikstrafikens
                aviserade minskning av tågtrafikuppköp som tidsmässigt sammanfaller
                med den kraftiga utbyggnaden av järnvägsnätet?
              </item>
              <item>
                2. Har statsrådet för avsikt att förändra förordningen om statens
                spåranläggningar?
              </item>
              <item>
                3. Om svaret är nej @ vad avser statsrådet att göra för att förhindra
                nedläggning av de spår som det i dag går tågtrafik på?
              </item>
            </list>
          </p>
        </div>
      </div>
    </body>
  </text>
</TEI>
