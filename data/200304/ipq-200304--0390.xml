<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0390">
  <teiHeader>
    <fileDesc>
      <titleStmt>
        <title>civilekonomexamen</title>
        <author>Nilsson, Ulf (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>civilekonomexamen till utbildningsminister Thomas Östros om civilekonomexamen</title>
          <idno type="rdwebb">GR10390</idno>
          <ref type="dokument_url_text">http://data.riksdagen.se/dokument/GR10390/text</ref>
          <ref type="dokument_url_html">http://data.riksdagen.se/dokument/GR10390</ref>
          <ref type="dokumentstatus_url_xml">http://data.riksdagen.se/dokumentstatus/GR10390</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <persName>Ulf Nilsson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MM2xomtXtKDtCELdX8z4qD" corresp="i-nX9ipUS8FhkbQHkWWytwf">
          <date when="2004-03-29"/>
        </correspAction>
        <correspAction type="received" xml:id="i-8Lt8TbV8ykBo2a9oE2NSE4" corresp="i-PzNviXpYSimQsvSkF9CmDz">
          <date when="2004-03-30"/>
        </correspAction>
        <correspAction type="answered" xml:id="i-MYpbg1TxTdmpMsEzvtodS" corresp="i-PzNviXpYSimQsvSkF9CmDz">
          <date when="2004-04-27"/>
        </correspAction>
        <correspContext corresp="i-MYpbg1TxTdmpMsEzvtodS">
          <ref type="record" target="prot-200304--103">Riksdagens protokoll 2003/04:103 Tisdagen den 27 april</ref>
          <ref type="recordSection" target="unsetDivId">3 § Svar på interpellation 2003/04:390 om civilekonomexamen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3yiuK8uye7J7nmQ9PNFcKZ">
            Interpellation 2003/04:390 av Ulf Nilsson (fp) till utbildningsminister
            Thomas Östros om civilekonomexamen
          </p>
        </div>
        <div type="ipqSubmissionInfo">
          <p xml:id="i-8tjGiAq5aFb5nEFpgaRzv7">
            den 29 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-AibRZ6cKy9FA1PGJSQY3SN">
            Utbildning vid universitet och högskolor kan leda till såväl
            generella examina som till mera yrkesinriktade examina. Båda typerna
            av utbildning behövs. I mycket sammanhänger behovet av en yrkesexamen
            med vilket behov arbetslivet har av att efterfråga klara kompetenser
            för anställning.
          </p>
          <p xml:id="i-HhYwKgvePXdVmL6GjXYqru">
            Inom vissa fackområden har en tradition utvecklats där examen
            mer eller mindre betecknas som en yrkesexamen, även om den inte
            officiellt kallas för det. Ett sådant exempel är civilekonomutbildningen.
            Civilekonomexamen innebär i dag inte en skyddad yrkestitel och
            utgör inte villkor för legitimation. Ändå har denna utbildning
            en väletablerad karaktär och det finns en allmänt accepterad uppfattning
            om vilken kompetens utbildningen leder till. Därför borde det
            enligt min mening finnas många argument för att göra civilekonomexamen
            till en yrkesexamen. Samtidigt borde denna examen självklart klassificeras
            som examen på kvalificerad nivå, det vill säga masterexamen.
          </p>
          <p xml:id="i-QWc35Gb6GyEQroWkaA4rT1">
            Möjligheterna att garantera en likvärdig ekonomutbildning vid
            samtliga lärosäten blir större med en yrkesexamen. Vid granskningen
            av akademiska yrkesutbildningar är branschorganisationer och fack
            med, så att även anställningsbarheten i en utbildning blir prövad.
            Det är naturligtvis ett problem om en utbildning uppfattas som
            yrkesinriktad, men ändå inte granskas i sin helhet ur yrkeslivets
            synpunkt utan endast för att bedöma de enskilda kursernas akademiska
            nivå. En yrkesexamen medför också större förutsebarhet genom att
            studenter och arbetsgivare vet att utbildningen är uppbyggd med
            sammanhängande kurser. Många studenter vill veta att deras utbildning
            är gångbar i arbetslivet. Avsaknaden av en akademisk yrkesexamen
            för ekonomer medför svårigheter att utvärdera utbildningarna nationellt,
            men även internationellt.
          </p>
          <p xml:id="i-RbuCAYUSbnXFQxv6WxXCvW">
            Civilekonomförbundet har genomfört en enkätundersökning bland
            civilekonomer. Enligt denna menade 59 % att utbildningen skulle
            förbättras om yrkesexamen infördes. Endast 3 % trodde att utbildningskvaliteten
            i så fall skulle försämras.
          </p>
          <p xml:id="i-C4QFKNJF1exaqpzpGpGfHL">
            Många fakta talar enligt min uppfattning för att den väletablerade
            svenska civilekonomutbildningen borde leda till en yrkesexamen.
            Kvalitetssäkringen av utbildningen skulle bli bättre och förutsebarheten
            för studenterna större. Högskoleverket skrev i rapportserien 2001:10
            R: "Civilekonomutbildningen exempelvis förefaller närma sig en
            brett accepterad vedertagen profil och skulle i konsekvens med
            det här resonemanget också kunna ges som ett nationellt program
            för en yrkesexamen."
          </p>
          <p xml:id="i-XWy5qWVfJnXjLxatQxxkV4">
            Avser utbildningsministern att vidta några åtgärder för att civilekonomutbildningen
            ska utvecklas till en yrkesexamen?
          </p>
          <p xml:id="i-AXfRq5gGunZxMxtz1gyEsm">
            Avser utbildningsministern att vidta några åtgärder för att underlätta
            utvärdering och jämförbarhet av de yrkesinriktade högskoleutbildningarna?
          </p>
        </div>
      </div>
    </body>
  </text>
</TEI>
