<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0264">
  <teiHeader>
    <fileDesc>
      <titleStmt>
        <title>Vattenfall AB</title>
        <author>Eriksson, Peter (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vattenfall AB till näringsminister Leif Pagrotsky om Vattenfall AB</title>
          <idno type="rdwebb">GR10264</idno>
          <ref type="dokument_url_text">http://data.riksdagen.se/dokument/GR10264/text</ref>
          <ref type="dokument_url_html">http://data.riksdagen.se/dokument/GR10264</ref>
          <ref type="dokumentstatus_url_xml">http://data.riksdagen.se/dokumentstatus/GR10264</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9BUsH2Bn1bGihptNC5r7uq</idno>
            <persName>Peter Eriksson</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-ACni1MMShfzp9W9FxcgnQb" corresp="i-9BUsH2Bn1bGihptNC5r7uq">
          <date when="2004-01-30"/>
        </correspAction>
        <correspAction type="answered" xml:id="i-Wa3qD2HjBPQT9VJVebfTt4">
          <date when="2004-02-20"/>
        </correspAction>
        <correspAction type="received" xml:id="i-B6EFth8m4rhHFgJ6rhnzgC" corresp="i-V19ff9MeDZhTGpv5xEprbu">
          <date when="2004-02-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-96ADQnTLk7xiLW6ocA5Yni">
            Interpellation 2003/04:264 av Peter Eriksson (mp) till näringsminister
            Leif Pagrotsky om Vattenfall AB
          </p>
        </div>
        <div type="ipqSubmissionInfo">
          <p xml:id="i-Y7WMooijpyhUXm9h8k862F">
            den 30 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Dyxv3paqvgABSR4AFbodT1">
            I juni förra året beslöt kammaren efter behandling i konstitutionsutskottet
            att pricka förre näringsministern Björn Rosengren för bristande
            styrning av Vattenfall.
          </p>
          <p xml:id="i-GSFqVahkRXkAFfbqRujeaD">
            Bakgrunden var bland annat att Vattenfall inte gjort ett dugg
            för att leva upp till några av Sveriges miljömål, klimatmål eller
            energipolitiska mål. Det energipolitiska beslutet 1997 säger att
            "Vattenfall AB skall inom ramen för kravet på affärsmässighet
            avsätta resurser för utvecklingen av ny elproduktionsteknik och
            därmed bidra till en svensk elförsörjning som är ekologiskt och
            ekonomiskt uthållig."
          </p>
          <p xml:id="i-ANnpecbFzUswxQ6PqhQsHq">
            Genom köp av företag i Tyskland och Polen har Vattenfall hundrafaldigat
            sina koldioxidutsläpp och ökat sitt innehav av kärnkraft. Däremot
            har Vattenfall investerat ytterst lite i förnybar energi och i
            energieffektivisering.
          </p>
          <p xml:id="i-E82GSfue83oA32gv42Ga8J">
            Detta var känt inför KU-behandlingen förra våren, men någon rättelse
            har inte skett, utan Vattenfalls syndaregistret har i stället
            blivit längre. Bolaget har utnyttjat sin position till oskäliga
            prishöjningar. Trots att produktionen från Vattenkraften minskat
            på grund av dålig tillrinning har vinsten ökat.
          </p>
          <p xml:id="i-CEcwicy7o2QPuTYqPovV17">
            En konsekvens av Vattenfalls förvärv i framför allt Tyskland
            är att Vattenfall nu driver en helt annat klimatpolitik än den
            som formulerats i riksdagens klimatbeslut 2002. Vd Lars G. Josefsson
            ser ingen möjlighet att verkligen minska utsläppen av koldioxid,
            utan fäster i stället förhoppningarna till infångning och förvaring
            av koldioxid samt till möjligheten att EU:s nuvarande medlemsländer
            tillgodoräknar sig de utsläppsminskningar som redan skett i de
            före detta kommunistländer som nu inträder i EU.
          </p>
          <p xml:id="i-DXAURv5dCopbUvvk2tL4hB">
            Det finns oceaner av frågetecken kring rimligheten i denna strategi,
            men den är naturligtvis bekväm att hålla fram som ursäkt för fortsatta
            utsläpp.
          </p>
          <p xml:id="i-G3aTsYooD3GFJeEtYUwi5s">
            Även i Sverige får denna bekymmerslösa filosofi konsekvenser.
            Vattenfall har aviserat planer att bygga om oljekraftverket i
            Stenungsund från topp- och reservkraftverk som används ytterst
            sällan till att bli baskraftverk. Enligt Vattenfalls uppskattning
            skulle detta leda till en ökning av koldioxidutsläppen med 2,5
            miljoner ton per år, en ökning av de svenska koldioxidutsläppen
            med över 4 %.
          </p>
          <p xml:id="i-UeJxiKcueUTkouh7f5SVyY">
            Medan diskussionen pågår om hur vi ska minska växthusgasutsläppen
            med 4 % från 1990 till 2010 så planerar Vattenfall för att inom
            några år öka dem lika mycket från en enskild anläggning.
          </p>
          <p xml:id="i-NH2kjBYrknMvALRu1SPM2L">
            Jag vill också understryka att regeringen, Miljöpartiet och Vänsterpartiet
            i propositionen om handel med utsläppsrätter enats om att reservera
            ett utrymme för nya verksamheter som omfattar 2@4 miljoner ton.
            Vattenfall har alltså för avsikt att ta upp hela utrymmet och
            mer därtill om de slutliga förhandlingarna stannar vid den lägre
            siffran.
          </p>
          <p xml:id="i-PWDn7KJk92T87Yvi9RPtka">
            Utbyggnaden av Stenungsundskraftverket kommer givetvis att miljöprövas.
            Troligen kommer regeringen att ha möjlighet att stoppa Vattenfalls
            planer i Stenungsund även om de skulle gå igenom i miljödomstol.
            Om regeringen emellertid redan nu tillkännager att den motsätter
            sig utbyggnaden, så bör Vattenfall rätta sig därefter.
          </p>
          <p xml:id="i-CjuiBL2bVgqFm3Xr3Xp3vR">
            Men det finns en annan metod. Vattenfall är till 100 % ett statligt
            bolag, där Näringsdepartementet utövar ägarskapet.
          </p>
          <p xml:id="i-R6BfuADKVomMhPkjzR2nft">
            Det finns två huvudsakliga metoder att utöva ägaransvar. Det
            ena är att utfärda ägardirektiv, där det finns utrymme för att
            precisera affärsidén, till exempel att Vattenfall ska öka sin
            produktion av förnybar energi och minska sina koldioxidutsläpp
            och sin kärnkraftproduktion i stället för tvärtom.
          </p>
        </div>
        <div type="ipQuestion">
          <p xml:id="i-23Wf6LeQZotbTtsCxwjaWV">
            Den andra möjligheten ligger i utnämningen av styrelse. Styrelsens
            ska företräda ägarnas intressen och prioriteter gentemot direktionen.
            Givetvis ska styrelsen hålla direktionen i schack främst i den
            meningen att den ska förhindra vd från att slösa bort ägarnas
            pengar. Men den måste också klargöra för ledningen att Vattenfall
            har fler mål än så. Vattenfalls ledning tycks faktiskt tro att
            de lever i en värld där allt är tillåtet som i en vildavästernfilm.
            Men var, Leif Pagrotsky, är sheriffen?
            <list rend="unordered">
              <item>
                1. Avser ministern att utfärda nya ägardirektiv där Vattenfalls
                roll i den svenska energiomställningen specificeras och där tydliga
                miljömål sätts upp?
              </item>
              <item>
                2. Avser ministern att vidta andra åtgärder med anledning av
                riksdagens kritik efter KU-behandling av bristande styrning?
              </item>
              <item>
                3. Avser ministern att ge Vattenfall ett förhandsbesked om att
                utbyggnaden i Stenungsund inte kommer att tillåtas?
              </item>
            </list>
          </p>
        </div>
      </div>
    </body>
  </text>
</TEI>
