<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0337">
  <teiHeader>
    <fileDesc>
      <titleStmt>
        <title>Djurskyddsmyndigheten</title>
        <author>Gustafsson, Holger (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Djurskyddsmyndigheten till jordbruksminister Ann-Christin Nykvist om Djurskyddsmyndigheten</title>
          <idno type="rdwebb">GR10337</idno>
          <ref type="dokument_url_text">http://data.riksdagen.se/dokument/GR10337/text</ref>
          <ref type="dokument_url_html">http://data.riksdagen.se/dokument/GR10337</ref>
          <ref type="dokumentstatus_url_xml">http://data.riksdagen.se/dokumentstatus/GR10337</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5jLvgtZLz4tn3NhaKToY29</idno>
            <persName>Holger Gustafsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-59bw6a5zQaZABYpLeiMvYf" corresp="i-5jLvgtZLz4tn3NhaKToY29">
          <date when="2004-03-10"/>
        </correspAction>
        <correspAction type="received" xml:id="i-WXt7HPiiup72Ye8HRWtbNj">
          <date when="2004-03-10"/>
        </correspAction>
        <correspAction type="answered" xml:id="i-TtR9VA1wVN2gQr5m9CymVv">
          <date when="2004-04-13"/>
        </correspAction>
        <correspAction type="received" xml:id="i-FsLuVwCCeQXfj4GUGypAry" corresp="i-HhkgRHGRURfXTuftg1jHSf">
          <date when="2004-03-10"/>
        </correspAction>
        <correspAction type="answered" xml:id="i-3SBZKXQ9jbT7Wd2ybwhMXw" corresp="i-HhkgRHGRURfXTuftg1jHSf">
          <date when="2004-04-13"/>
        </correspAction>
        <correspContext corresp="i-3SBZKXQ9jbT7Wd2ybwhMXw">
          <ref type="record" target="prot-200304--094">Riksdagens protokoll 2003/04:94 Tisdagen den 13 april</ref>
          <ref type="recordSection" target="unsetDivId">16 § Svar på interpellation 2003/04:337 om Djurskyddsmyndigheten</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Uu4njQMzBTEbS2p9ywm3ZL">
            Interpellation 2003/04:337 av Holger Gustafsson (kd) till jordbruksminister
            Ann-Christin Nykvist om Djurskyddsmyndigheten
          </p>
        </div>
        <div type="ipqSubmissionInfo">
          <p xml:id="i-TKgysBZhqXXyBgyS4kZ4qD">
            den 10 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CxX3iWES5pe2QR5fkNdqpw">
            Den 1 januari i år fick Sverige en ny Djurskyddsmyndighet. Detta
            som ett resultat av en lång diskussion om hur djurskyddet bäst
            ska organiseras. Resultatet blev inte riktigt vad många av oss
            som deltagit i debatten förväntat oss. Det blev en uppgörelse
            mellan regeringen och Miljöpartiet som också fick generaldirektörsposten
            i den nya myndigheten.
          </p>
          <p xml:id="i-EZY2VNWhJEpP1coL9KqXme">
            När myndigheten nu har startat upp sin verksamhet visar det sig
            att den ser helt annorlunda på sin uppgift än vad statliga myndigheter
            normalt gör. I stället för att strikt följa lagar och regler och
            förvalta de beslut som riksdag och regering fattar har man tagit
            som sin uppgift att bedriva aktiv opinionsbildning. Därmed skapar
            man stark osäkerhet ute bland tusentals lantbruksföretag. I stället
            borde man söka samverkan och bygga upp ett förtroende hos de intressenter
            som man har att samarbeta med. Därtill har man agerat synnerligen
            tvivelaktigt i fråga om remissyttrande över en statlig utredning.
          </p>
          <p xml:id="i-K8aM6c4MJazi5Nc29U8HXb">
            Några exempel:
          </p>
          <p xml:id="i-J8wuA5QnSPgfhSDCkVQm3i">
            En vecka efter myndighetens bildande krävde en tjänsteman att
            lantbrukarna ska betala höjda tillsynsavgifter. Detta utan att
            veta hur verkligheten ser ut, vilken tillsyn lantbrukarna får
            och hur denna ska genomföras. Att som första förslag lansera en
            form av ökad beskattning på svenska lantbrukare som redan har
            en snedvriden skattekonkurrens gentemot omvärlden är inte ett
            bra sätt att få förståelse för djurskyddsarbetet. Det finns inga
            garantier för ett förbättrat djurskydd enbart genom att man belastar
            företagarna med högre avgifter.
          </p>
          <p xml:id="i-2KGaSVD37zonbpW2bsdomd">
            Förbud mot spaltgolv inom nötköttsproduktionen är ett annat förslag
            som luftats av en tjänsteman på myndigheten. Ett förslag som innebär
            miljardkostnader i investeringar utan föregående utredning eller
            angivna djurskyddsskäl.
          </p>
          <p xml:id="i-4u3XYMUKgodhWcPhGhGdQG">
            I gd:s uttalande, i Riksdag &amp; Departement nr 3 år 2004, framgår
            hans syn att uppgiften för honom nu är att "omsätta frågor jag
            arbetat med politiskt i myndighetsutövning, att göra praktik av
            politiken". Det är illavarslande om gd inte kan hålla isär sin
            tidigare politiska roll med den oförvitlige myndighetsutövarens
            roll. Detta kan inte gå annat än fel.
          </p>
          <p xml:id="i-8FBD9K7WU7RfhBDHbJ4nxu">
            Uttalanden från myndigheten, om minknäringen och kommande föreskrifter
            som går längre än vad regering och riksdag uttalat och dessutom
            ska införas innan regeringen berett frågan om minknäringens framtid,
            är oacceptabla.
          </p>
          <p xml:id="i-XkooMirX7QBDZnQvojgFVc">
            De förslag som myndigheten antyder saknar grund i vetenskaplig
            forskning. Man hänvisar till en utredning från Jordbruksverket
            och EU:s vetenskapliga kommitté vars resultat på den punkt Djurskyddsmyndigheten
            tar upp ifrågasatts av expertisen på området. Generaldirektören
            talar till och med om ett förbud trots att en statlig utredning
            nyss visat att det skulle strida mot grundlagen.
          </p>
          <p xml:id="i-42cXWwRy1nTt2EMzFX8GFC">
            En dålig förankring hos djurskyddsinspektörerna är uppenbar då
            man från inspektörernas håll uttalar att den nya myndigheten riskerar
            att rasera det andra myndigheter och lantbrukare i samverkan under
            lång tid byggt upp till en djuromsorg som ligger i världsklass.
            Man uttalar till och med farhågor om att den nya myndigheten vill
            slå ut svenska branscher genom nya regler.
          </p>
          <p xml:id="i-2K4Wps8HQqhvUZtEgd191T">
            Myndigheterna kör över kommunerna genom uttalande om hur dessa
            ska ta ut sina avgifter. Detta utan förståelse för att Sveriges
            kommuner ser väldigt olika ut och att den lokala och demokratin
            måste få ha betydelse.
          </p>
          <p xml:id="i-CnXELLg6yn3DxdRzQUaY8y">
            Svårighet att nå kontakt med myndigheten och få en dialog har
            redan omvittnats från flera håll. Det verkar som att myndigheten
            bestämt sig för att köra ett eget spår utan att bry sig om omgivningen
            och verkligheten.
          </p>
          <p xml:id="i-ByiAP7i2GqfwSpBb3J8C3W">
            Remissvaret på Pälsdjursutredningen som Djurskyddsmyndigheten
            avlämnat är till sin karaktär likalydande med det som Jordbruksverket
            avgivit. Undertecknare är samma person som varit föredragande
            i båda fallen men som bytt tjänst mellan myndigheterna under tiden.
            Att formulera Djurskyddsmyndighetens remissvar så att man instämmer
            med Jordbruksverkets dito visar osedvanlig oförmåga att hålla
            isär yrkesroll med påverkansroll. Det är rimligt att låta förvaltningsrättslig
            expertis granska detta förfarande.
          </p>
          <p xml:id="i-SKq4MaqhJMSEN223yJxCf6">
            Jag ställer den här interpellationen mot bakgrund av den starka
            oro som Djurskyddsmyndigheten på bara två månader lyckats skapa
            inom sitt verksamhetsområde, hos dem som myndigheten i stället
            bör söka samarbete med. Fortsätter Djurskyddsmyndigheten på den
            inslagna vägen är det synnerligen olyckligt för hela Sveriges
            jordbruksnäring.
          </p>
        </div>
        <div type="ipQuestion">
          <p xml:id="i-LDpCCHJ19WxVKKzoq3usf1">
            Mina frågor till jordbruksministern är:
            <list rend="unordered">
              <item>
                1. Vilka åtgärder avser ministern att vidta för att hos lantbruksföretag,
                kommuner och djurskyddsinspektörer skapa förtroende för Djurskyddsmyndigheten?
              </item>
              <item>
                2. Vilka åtgärder avser ministern att vidta med anledning av
                vad som ovan anförts om tjänstemannaagerande på Djurskyddsmyndigheten?
              </item>
              <item>
                3. Vilka åtgärder avser ministern att vidta för att se till att
                Djurskyddsmyndighetens beslut är i överensstämmelse med regerings-
                och riksdagsbeslut?
              </item>
            </list>
          </p>
        </div>
      </div>
    </body>
  </text>
</TEI>
