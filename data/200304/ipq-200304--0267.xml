<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0267">
  <teiHeader>
    <fileDesc>
      <titleStmt>
        <title>strandskyddet</title>
        <author>Gunnarsson, Rolf (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>strandskyddet till miljöminister Lena Sommestad om strandskyddet</title>
          <idno type="rdwebb">GR10267</idno>
          <ref type="dokument_url_text">http://data.riksdagen.se/dokument/GR10267/text</ref>
          <ref type="dokument_url_html">http://data.riksdagen.se/dokument/GR10267</ref>
          <ref type="dokumentstatus_url_xml">http://data.riksdagen.se/dokumentstatus/GR10267</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3TzUjUVop5GV6tpKYjGYGr</idno>
            <persName>Rolf Gunnarsson</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-EfFQfAB3JnLKWRNMjBBHVV" corresp="i-3TzUjUVop5GV6tpKYjGYGr">
          <date when="2004-02-02"/>
        </correspAction>
        <correspAction type="received" xml:id="i-A1dJtPDF8LWmiwo1WTcGgV" corresp="i-4f2bAEUboRxqAf7W8Ybmzm">
          <date when="2004-02-03"/>
        </correspAction>
        <correspAction type="answered" xml:id="i-4aUcGHMqVQXTE6RxMhjxjr" corresp="i-4f2bAEUboRxqAf7W8Ybmzm">
          <date when="2004-03-16"/>
        </correspAction>
        <correspContext corresp="i-4aUcGHMqVQXTE6RxMhjxjr">
          <ref type="record" target="prot-200304--083">Riksdagens protokoll 2003/04:83 Tisdagen den 16 mars</ref>
          <ref type="recordSection" target="unsetDivId">10 § Svar på interpellation 2003/04:267 om strandskyddet</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-AZuGcTrp6h7C9av5RNmG8M">
            Interpellation 2003/04:267 av Rolf Gunnarsson (m) till miljöminister
            Lena Sommestad om strandskyddet
          </p>
        </div>
        <div type="ipqSubmissionInfo">
          <p xml:id="i-GNntYQrpg2TkhB1u1S5s1v">
            den 2 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SyLSaMBjdPiypAEehyhDeh">
            Det finns en så kallad budkavle i gång i landet som gäller mycket
            viktiga frågor för vårt land @ och främst då för utvecklingen
            av skogsnäringen.
          </p>
          <p xml:id="i-EDpGQw2DYAa6AxXN4Pwcwe">
            Rubriken på denna budkavle är: "Vägval för Sveriges glesbygd,
            bas för konkurrenskraftig skogsnäring eller rekreationsområde
            för storstadsbor."
          </p>
          <p xml:id="i-KuPcKhKo5yuaPQyXFQz3rf">
            Bara rubriken säger sitt. Från mitt hemlän Dalarna har 14 av
            15 kommunalråd skrivit under detta upprop, därtill finns ett tiotal
            skogsindustriledare från mitt län på uppropet som har sammanlagt
            73 kommunalråd och 56 skogsindustriledare som undertecknare. Det
            säger sitt om bredden.
          </p>
          <p xml:id="i-98knDakp4A8TL3zJ2cHX5i">
            I uppropet heter det bland annat så här: "Glesbygdens arbetstillfällen
            är ursprungligen skapade ur närheten till råvarorna framför allt
            malmen och skogen. Med tiden har förutsättningarna förändrats.
            I dag är det närheten till marknad och kompetens som styr företagens
            etablering snarare än närheten till råvara. Men det finns en bransch
            där råvarunärheten fortfarande är en stark konkurrensfördel och
            det är skogsindustrin och framför allt sågverksindustrin.
          </p>
          <p xml:id="i-28NwY7PYDaQTzFGhkGPjGL">
            Skogsnäringen står idag för 61 procent av det totala svenska
            handelsnettot, och sågverken för större delen, 70 procent, av
            rotnettot för skogsägarna. Sågverken är till övervägande del belägna
            i glesbygd. För att upprätthålla och utveckla kompetens och internationell
            konkurrenskraft i skogsnäringen är det viktigt att den svenska
            glesbygden kan hållas levande och erbjuda ett attraktivt och väl
            fungerande boende för unga välutbildade personer."
          </p>
        </div>
        <div type="ipQuestion">
          <p xml:id="i-XeE5oPis1StrKYDwDwQTvf">
            I budkavlen pekas också på följande viktiga förutsättningar:
            <list rend="unordered">
              <item>
                möjlighet till inkomst från konkurrenskraftiga företag,
              </item>
              <item>
                möjlighet för unga familjer att satsa på ett attraktivt boende
                utan orimlig ekonomisk risk,
              </item>
              <item>
                fungerande infrastruktur och kommunikationer samt
              </item>
              <item>
                grundservice som skola och sjukvård ska fungera minst lika bra
                som i storstäderna.
              </item>
            </list>
          </p>
          <p xml:id="i-Uip36ECpVK2x5mnNQifwLK">
            Strandskyddsregelverket är utformat för att skydda stränder så
            att det rörliga friluftslivet ska ha tillgång till orörda stränder
            och att djurlivets utveckling inte ska störas. Strandskyddet är
            dock inte bara en miljöfråga utan har en vidare betydelse för
            möjligheten att behålla den för företagen nödvändiga kompetensen
            i glesbygden. Anledningen till att välutbildade ungdomar väljer
            att stanna i glesbygden är i allmänhet deras preferens för naturliv
            och hembygdskänsla. I en bygd med minskande befolkning sjunker
            fastighetsvärdena och är för närvarande ofta hälften av nybyggnadsvärdet.
            Detta gör att det är en stor ekonomisk risk för en nyetablerad
            familj att bygga en ny bostad om denna inte kan förläggas till
            en attraktiv tomt.
          </p>
          <p xml:id="i-4zD7zpKydtAB4djAsouu5E">
            Då det gäller strandskyddsreglerna och vad som finns i budkavlen
            har jag i en motion @ hösten 2003 @ tagit upp den frågan, men
            alla vet att enskilda motioner @ tyvärr @ behandlas på ett "visst
            sätt" i Sveriges riksdag. Tyvärr är det så.
          </p>
          <p xml:id="i-KbWxxuZJh8UAPt8xdQMx7X">
            Jag instämmer helt i de ord som finns i budkavlen:
          </p>
          <p xml:id="i-EctZeG88pjrSHyb25D2hWr">
            "Vi som lever och verkar i dessa bygder är mer än de flesta medvetna
            om värdet av att vårda, bevara och utveckla våra tillgångar. Hela
            skogsnäringen lever på just denna långsiktighet. Strandskyddet
            är en viktig del i detta och ska försvaras. Men utgångspunkten
            i all lagstiftning är, eller borde vara, en rimlig avvägning mellan
            olika intressen och den bör heller inte vara utformad så att den
            för att lösa ett akut problem som bara finns i en geografiskt
            begränsad del av landet, lägger en död hand över resten.
          </p>
          <p xml:id="i-AWjo9NhBUBT9JkxDdY1b1j">
            I de mindre tätbefolkade delarna av landet är inte bristen på
            stränder tillgängliga för friluftsliv och djurliv ett huvudproblem,
            utan det är den sedan lång tid pågående avfolkningen som är det
            stora hotet. Detta drabbar även industrin som har svårigheter
            att rekrytera rätt kompetens. En mycket måttfull anpassning av
            regelverket och ett större lokalt inflytande skulle utan att hota
            de långsiktiga värdena kunna innebära en absolut nödvändig förbättring
            av överlevnadsmöjligheterna för regioner utanför storstäderna.
            Detta i sin tur ger både bättre livsvillkor i storstäderna, men
            också bättre möjligheter att i en levande landsbygd kunna idka
            det rörliga friluftsliv som alla har behov av."
          </p>
          <p xml:id="i-8WCDadqwWbHk9zCFH68UAg">
            Den sammanfattning som sedan görs av undertecknarna är ord som
            borde "ta hårt" i den fortsatta handläggningen:
          </p>
        </div>
        <div type="ipQuestion">
          <p xml:id="i-VQF9x6D5t7nidQNENmYcJm">
            "Vår klara och entydiga uppfattning är att regelsystemet måste
            ändras. Denna typ av hantering ska skötas närmare dem de berör.
            Givetvis ska samma hänsyn till både naturvårdshänsyn och allmänhetens
            tillgång till naturområden ligga till grund men en större hänsyn
            och anpassning skall ske till ortens förutsättningar.
            <list rend="unordered">
              <item>
                Utveckla en livskraftig glesbygd är den övergripande målsättningen.
                En viktig del i detta arbete är att anpassa strandskyddsbestämmelserna.
              </item>
              <item>
                För detta krävs ett mer decentraliserat anpassat beslutsfattande
                som ger möjlighet till nybyggnation i attraktiva strandnära områden
                vilket på sikt underlättar rekrytering till företag i glesbygden."
              </item>
            </list>
          </p>
        </div>
        <div type="ipQuestion">
          <p xml:id="i-PgUtzsEfmteNiNXj74MKDp">
            I budkavlen finns några förslag till lösningar som jag med intresse
            ser fram emot att diskutera med statsrådet:
            <list rend="unordered">
              <item>
                1. Justering av lagtext så att kommunernas möjligheter vidgas
                till exempel genom att få rätt att via översikts- eller detaljplaner
                reglera skyddsvärda områden samt områden möjliga att undanta från
                strandskyddet.
              </item>
              <item>
                2. Kommunen fattar beslut om dispenser från strandskyddet. Dessa
                ska kunna överklagas, men länsstyrelsen föreslås bli sista instans.
              </item>
              <item>
                3. Naturvårdsverkets möjligheter att överklaga begränsas till
                områden av riksintresse.
              </item>
            </list>
          </p>
          <p xml:id="i-MJuwZxdQaaH6mPwSpW3697">
            Avslutningsorden från dem som undertecknat budkavlen är också
            starka:
          </p>
          <p xml:id="i-Jsnz2FT3tgjJYM8i41xUwr">
            "Om regeringen menar allvar med att hela Sverige skall leva och
            ger oss förutsättningar för detta så tar vi kommuner och det lokala
            näringslivet ansvar för att skapa tillväxt i våra delar av landet.
          </p>
          <p xml:id="i-YQFR97F5tsYRB3feB2vgQV">
            Det krävs åtgärder nu!"
          </p>
          <p xml:id="i-JThZfb4vFhQssxvFGLM3Vi">
            Avser statsrådet att arbeta för att de förslag som undertecknarna
            av budkavlen föreslår kommer att genomföras?
          </p>
        </div>
      </div>
    </body>
  </text>
</TEI>
