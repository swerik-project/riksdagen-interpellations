<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0478">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0478</head>
        <author who="i-EFJ93MgPh6dJrzDB1Tt657">Yvonne Andersson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>assisterad befruktning för lesbiska kvinnor</topic>
        <docDate when="2004-05-07">den 7 maj</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10478</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:478 av Yvonne Andersson (kd) till justitieminister
          Thomas Bodström om assisterad befruktning för lesbiska kvinnor
        </IPQ_title>
      </div>
      <div type="IPQuestionBody">
        <p xml:id="i-X4jPDRPgvN7a1mduA8CFhc">
          Kvinnor som är ensamstående eller som lever i ett homosexuellt
          förhållande har inte tillgång till assisterad befruktning inom
          den svenska sjukvården. I praktiken förekommer det ändå att även
          dessa kvinnor befruktas på konstgjord väg. Det sker då genom privat
          insemination, till exempel i hemmet, eller vid klinik utomlands.
          Även heterosexuella par vänder sig ibland utomlands för att få
          behandling för sin infertilitet. Det är däremot mera sällsynt
          att heterosexuella par insemineras privat.
        </p>
        <p xml:id="i-DACEtCSt3pbU1SA4Hc8NiG">
          Det finns inga säkra uppgifter om hur många barn som kommer till
          genom assisterad befruktning utanför den svenska sjukvården. En
          undersökning av Statistiska centralbyrån år 2000 tyder på att
          det under senare år har blivit allt vanligare att homosexuella
          personer använder sig av insemination för att skaffa barn. Undersökningen
          riktade sig till homo- och bisexuella personer i åldrarna upp
          till 65 år. Enkäter med frågor skickades ut till 5 300 personer.
          Av dessa svarade drygt 2 000 personer. Av dem som svarade hade
          114 fått barn under åren 1981@1986. Endast två barn hade kommit
          till genom insemination. Under åren 1987@1993 hade 159 personer
          fått barn, och av dessa hade 30 barn kommit till genom insemination.
          Under åren 1994@1999 hade 99 personer fått barn, och av dessa
          hade 58 barn kommit till genom insemination (se SOU 2001:10, del
          B s. 195 f.).
        </p>
        <p xml:id="i-59NFJusnDWz2xkjuZPRXgo">
          Regeringen beslutade år 1999 att tillkalla en parlamentarisk
          kommitté för att undersöka villkoren för barn i homosexuella familjer.
          Kommittén överlämnade år 2001 betänkandet Barn i homosexuella
          familjer (SOU 2001:10). Kommitténs förslag om att registrerade
          partner skulle ges möjlighet att prövas som adoptivföräldrar har
          lett till lagstiftning, som trädde i kraft den 1 februari 2003
          (prop. 2001/02:123, bet. 2001/02:LU27).
        </p>
        <p xml:id="i-4hcSFZzPALyfNE8N2dmjxz">
          Kommittén föreslog också att lesbiska par som hade registrerat
          sitt partnerskap eller var sambor skulle få tillgång till assisterad
          befruktning inom den svenska sjukvården. Förslaget innebar att
          det rättsliga föräldraskapet till barn som föddes i lesbiska förhållanden
          skulle bestämmas på motsvarande sätt som för barn i heterosexuella
          förhållanden. Om modern var registrerad partner skulle hennes
          partner automatiskt anses som mor till de barn som föds i partnerskapet.
          Var modern ogift skulle hennes sambo ges möjlighet att bekräfta
          moderskapet. Moderskapet skulle också kunna fastställas genom
          dom. Reglerna föreslogs gälla även om barnet kommit till genom
          assisterad befruktning utanför den svenska sjukvården.
        </p>
        <p xml:id="i-Be2g6TtJNyWMM6HwKEHpW2">
          I propositionen Partnerskap och adoption (prop. 2001/02:123)
          så många som 15 stycken remissinstanser var kritiska till förslaget
          om assisterad befruktning. De kritiska remissinstanserna ansåg
          att det saknas tillräckligt forskningsunderlag om barn som har
          kommit till genom insemination och att det skulle kunna innebära
          en belastning för barnet att växa upp med två mödrar. Det invänds
          att de regler som i dag gäller möjligheterna för barn att få veta
          sitt genetiska ursprung och att reglernas tillämpningsområde inte
          bör utvidgas innan den frågan har setts över i ett vidare sammanhang.
          De flesta av dessa remissinstanser motsätter sig också förslaget
          om hur föräldraskapet ska regleras för barn som föds i lesbiska
          förhållanden. De förändringar som föreslogs i föräldrabalken av
          kommittén ansågs omotiverade och alltför ingripande. Barns rätt
          till kunskap om sitt ursprung tas inte tillräckligt till vara.
          Enligt remissinsatserna bör det undersökas om det finns andra
          lagtekniska lösningar som bättre tillvaratar barnets intressen.
          Regeringens bedömning i propositionen blev att en möjlighet till
          assisterad befruktning vid allmänt sjukhus för lesbiska par inte
          bör införas innan slutlig ställning tagits till frågan om hur
          det rättsliga föräldraskapet för barnet då ska regleras. Regeringen
          har för avsikt att ta upp frågan senare.
        </p>
        <p xml:id="i-9bj8nxj6M95b8NmHoxdd6C">
          Thomas Bodström har i en interpellationsdebatt den 5 november
          2002 sagt att frågan om assisterad befruktning för lesbiska kvinnor
          på samhällets bekostnad redan är politiskt avgjord. Detta uttalande
          har sedan flitigt citerats. I år kom också departmentspromemorian
          Föräldraskap vid assisterad befruktning för homosexuella (Ds 2004:19),
          men i denna diskuteras enbart, som titeln antyder, frågan om föräldraskap
          vid assisterad befruktning. Däremot behandlas inte frågan om lesbiska
          ska ha rätten till assisterad befruktning eller ej.
        </p>
        <p xml:id="i-PHuYurukp4vy5RLy4b2ACj">
          Jag finner Thomas Bodströms slutsats, att frågan om assisterad
          befruktning för lesbiska kvinnor redan är politiskt avgjord, märklig.
          Mig veterligen är frågan långt ifrån avgjord och riksdagen har
          heller inte haft någon möjlighet att avgöra den. Det faktum att
          så många som 15 remissinstanser var tydligt emot förslaget visar
          hur känslig frågan är.
        </p>
        <p xml:id="i-GiDjqwxjAqeLG5uoa76UcX">
          Mina frågor till ministern är följande:
        </p>
        <p xml:id="i-3dgz7pXTSpCEg18mnWRB1D">
          1. Vilken grund hade ministern för att uppge att frågan om assisterad
          befruktning för lesbiska kvinnor var politiskt avgjord?
        </p>
        <p xml:id="i-SPirXXS2QspMdQ7jAonU4G">
          2. Vilka åtgärder avser ministern att vidta för att ett tillräckligt
          utredningsunderlag, med den inriktning de kritiska remissinstanserna
          efterlyst, presenteras riksdagen?
        </p>
      </div>
    </body>
  </text>
</TEI>
