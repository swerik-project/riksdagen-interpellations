<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0232">
  <teiHeader>
    <fileDesc>
      <titleStmt>
        <title>Europeiska rådets planer på att slopa vapenembargot mot Kina</title>
        <author>Leijonborg, Lars (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Europeiska rådets planer på att slopa vapenembargot mot Kina till utrikesminister Laila Freivalds om Europeiska rådets planer på att slopa vapenembargot mot Kina</title>
          <idno type="rdwebb">GR10232</idno>
          <ref type="dokument_url_text">http://data.riksdagen.se/dokument/GR10232/text</ref>
          <ref type="dokument_url_html">http://data.riksdagen.se/dokument/GR10232</ref>
          <ref type="dokumentstatus_url_xml">http://data.riksdagen.se/dokumentstatus/GR10232</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NZES3NTTAs3ZaBTU3RVkYE</idno>
            <persName>Lars Leijonborg</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-SmrbZMsTAcvA62ksbruwgu" corresp="i-NZES3NTTAs3ZaBTU3RVkYE">
          <date when="2004-01-20"/>
        </correspAction>
        <correspAction type="received" xml:id="i-3EzxGw8P6rHuzzpeuY8Hdg" corresp="i-4CwyNH4xXJhZj5wdBAzmSY">
          <date when="2004-01-20"/>
        </correspAction>
        <correspAction type="answered" xml:id="i-MXQNNYNjGmmhfSM3tndr4L">
          <date when="2004-02-13"/>
        </correspAction>
        <correspAction type="answered" xml:id="i-KqfUcA3wBXcVo2weafMDsA" corresp="i-4CwyNH4xXJhZj5wdBAzmSY">
          <date when="2004-02-13"/>
        </correspAction>
        <correspContext corresp="i-KqfUcA3wBXcVo2weafMDsA">
          <ref type="record" target="prot-200304--069">Riksdagens protokoll 2003/04:69 Fredagen den 13 februari</ref>
          <ref type="recordSection" target="unsetDivId">3 § Svar på interpellation 2003/04:232 om Europeiska rådets planer på att slopa vapenembargot mot Kina</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5BnHaUvF6vTpQbtFhMGWzT">
            Interpellation 2003/04:232 av Lars Leijonborg (fp) till utrikesminister
            Laila Freivalds om Europeiska rådets planer på att slopa vapenembargot
            mot Kina
          </p>
        </div>
        <div type="ipqSubmissionInfo">
          <p xml:id="i-YBF5z3n71r6Az9DtrwvGXU">
            den 20 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-7U9PXqsdaV1JtXGAJTfikA">
            Ett av besluten vid EU-toppmötet i Bryssel under luciahelgen
            var att uppmana utrikesministrarna att på nytt överväga EU:s förbud
            mot vapenexport till Kina. Embargot infördes efter den massaker
            som ägde rum på Himmelska fridens torg i Beijing 1989. Nu vill
            några länder med Frankrike i spetsen återuppta vapenexporten till
            Kina.
          </p>
          <p xml:id="i-SiSjrLXgxHnMXyEX78mEz5">
            Det finns goda skäl att utöka handel och många andra förbindelser
            med Kina, trots att landet är en hård kommunistisk diktatur. En
            isolering av landet är ingen framkomlig väg när det gäller att
            främja demokrati och mänskliga rättigheter. Däremot finns det
            två goda skäl att inte exportera vapen till landet.
          </p>
          <p xml:id="i-LbAag8i6RRfJY7yvHzsCUH">
            Det ena är att regimen i landet bedriver systematisk förföljelse
            av oliktänkande och gör sig skyldig till mycket grova brott mot
            de mänskliga rättigheterna. I den uppförandekod för vapenexport
            som EU-länderna enades om 1998 framgår att regimer som allvarligt
            kränker mänskliga rättigheter inte ska få köpa vapen från EU.
          </p>
          <p xml:id="i-9T9mjSTQ8gnb46dBrvCyvC">
            Det andra är att Folkrepubliken har en olöst konflikt med Taiwan
            där hot om användning av militära medel förekommer ständigt. Den
            nämnda uppförandekoden anger tydligt att export inte får ske om
            det finns risk för att vapnen kan komma att användas för att hävda
            ett territoriellt krav mot ett annat land med våld.
          </p>
          <p xml:id="i-Hqp8UyKMGHR2Qcx3T4om3G">
            Såväl risken för att vapnen används för internt förtryck som
            för aggression finns uppenbarligen när det gäller dagens Kina.
            Detta har lett USA till att inte exportera vapen till Kina. Ett
            europeiskt beslut att slopa vapenembargot skulle skapa ytterligare
            motsättningar mellan EU och USA och i värsta fall leda till att
            också USA av konkurrensskäl känner sig tvingat att tillåta export.
          </p>
          <p xml:id="i-RAXdTAqCJ4Q2ExC6kVWUZy">
            Det hävdas ibland att situationen i fråga om mänskliga rättigheter
            i Kina har blivit bättre. Till det måste, för det första, sägas
            att det är mycket svårt att bedöma och, för det andra, att förbättringen
            i så fall inte är tillräcklig.
          </p>
          <p xml:id="i-SoV74zAtbJzthG7eLsfptX">
            Situationen har fortsatt att vara präglad av politisk och religiös
            ofrihet, återkommande övergrepp och fängslande av oliktänkande.
            Kina är också det land i världen där flest människor avrättas.
            Människorättsorganisationen Human Rights Watch rapporterar att
            förföljelser och misshandel av oliktänkande, religiöst troende,
            fackföreningsaktiva och asylsökande bara fortsätter. Påstådda
            separatister i Tibet och Xinjang har utsatts för tortyr och massarresteringar,
            och hundratals falungongutövare har fängslats eller skickats till
            arbetsläger utan rättegång. Ytterligare ett problem är regimens
            allt hårdare regler mot Internetanvändning i Kina, vilket har
            resulterat i långa fängelsedomar. Mot den bakgrunden krävde Human
            Rights Watch att en resolution om Kina skulle antas på 2003 års
            FN-kommission för mänskliga rättigheter. Så här skriver organisationen
            i en rapport inför FN-kommissionen:
          </p>
          <p xml:id="i-QKnuk3rEMYpbbcEp2ExJMX">
            "Human Rights Watch uppmanar FN:s kommission för mänskliga rättigheter
            att anta en resolution som fördömer Kinas brott mot yttrande-,
            förenings-, mötes-, tanke-, samvets-, religions- och trosfriheten,
            och kräver rättsprocesser som uppfyller internationella normer.
            Resolutionen bör även fördöma den kinesiska regeringens untyttjande
            av det internationella 'kriget mot terrorismen' för att rättfärdiga
            fängslandet av uighurer i den autonoma regionen Xinjang-Uighur
            på grund av deras fredliga krav på fullständig autonomi eller
            självständighet; samt protestera mot landets politik för tvångsåtersändande
            av nordkoreanska asylsökande vilket sker i strid med internationell
            rätt". (HRW Briefing inför FN:s kommission för mänskliga rättigheter
            59:e session).
          </p>
          <p xml:id="i-AyvuLjjbC295xcQaaD39D2">
            Enligt International Herald Tribune och Financial Times (båda
            den 13 december 2003) har nyligen såväl Tyskland som Frankrike
            krävt ett slopande av vapenembargot. EU-kommissionens ordförande,
            Romano Prodi, menar att tiden har kommit för en omprövning, och
            Kina ska ha "tryckt på EU för att häva embargot". Vidare framgår
            av dessa pressuppgifter att särskilda, mer tillåtande, vapenexportregler
            är tänkta att tillämpas bara för Kina och inte för andra länder
            som begår övergrepp liknande Kinas beträffande mänskliga rättigheter,
            vilket naturligtvis på ett sätt är bra men samtidigt understryker
            orimligheten i saken.
          </p>
          <p xml:id="i-WHfcUK43QyZ1AvufmSagsi">
            Samtidigt som flera EU-ledare vill bana väg för att häva embargot
            finns ingen tanke på någon liknande behandling av Taiwan, som
            är en demokrati med fria val, fri press, rättsstatens kännetecken
            och andra demokratiska egenskaper.
          </p>
          <p xml:id="i-CiR7zBnKqf5ZpCgyD3FzPp">
            Vem ska Kina använda sina importerade vapen emot? En målgrupp
            är naturligtvis inhemska dissidenter, vilka redan i dag drabbas
            av regimens massiva förtryck. Den enda stat som Kina i dag kan
            tänkas använda vapen emot är Taiwan, som också hotats militärt,
            ekonomiskt, diplomatiskt och verbalt av Kina år efter år.
          </p>
          <p xml:id="i-CJGgEbzbSuZbtowRhGRTDj">
            Konsekvenserna av förslaget strider dessutom helt mot de "Unionens
            värden" och "Unionens mål" som de anges i konventets förslag till
            ny grundlag (Avdelning I). Ett upphävt vapenembargo skulle gå
            stick i stäv med både tidigare och nya riktlinjer för EU:s kontakter
            med Kina och dessutom strida mot den nyssnämnda uppförandekoden.
          </p>
          <p xml:id="i-XR5ymY56r7XR6utCiK6PiC">
            Stats- och regeringschefernas beslut avvisades omedelbart av
            Europaparlamentet (resolution den 18 december 2003). Med hänvisning
            till det kinesiska hotet mot Taiwan anser parlamentet att ett
            hävande av vapenembargot är fel väg att gå, och kräver att embargot
            ligger fast. För att kunna överväga ett hävande av förbudet mot
            vapenexport kräver parlamentet att Kina gör avsevärda framsteg
            i fråga om mänskliga rättigheter. Den liberala gruppens representant
            ställde i parlamentsdebatten den mycket relevanta frågan: "Ska
            vi sluta ögonen för att en diktaturstat, Kina, hotar en av Fjärran
            Österns främsta demokratier, Taiwan? När det gäller mänskliga
            rättigheter och demokrati är Taiwan en förebild, medan Kina är
            ett skräckexempel. Ska vi nu vara med och hjälpa kineserna att
            upprusta? Det, anser vi, är en riktigt dålig idé." Samtliga närvarande
            svenska parlamentariker, inklusive de socialdemokratiska, röstade
            för resolutionen.
          </p>
          <p xml:id="i-X8zmk2aEmKk9vTCdMA9eLH">
            Det är mot denna sammantagna bakgrundsbeskrivning uppseendeväckande
            att Sverige genom Göran Persson inte direkt gick emot förslaget
            att EU-länder ska få exportera vapen till Kina. Enligt Financial
            Times stödde Göran Persson förslaget om översyn. Som svar på fråga
            i kammaren efter Europeiska rådets möte ville statsministern reducera
            sin insats före toppmötesbeslutet till ett inlägg i en procedurfråga:
            "Jag tillstyrkte att frågan ska prövas på nytt men underströk
            att det bara gällde proceduren. Substansen, vilka beslut vi skall
            ta, får vi komma tillbaka till och samråda omkring. Nu går frågan
            till utrikesministrarna. De får börja med en diskussion om substansfrågan.
            Sedan kommer den så småningom tillbaka till Europeiska rådet.
            Det var alltså ett förslag om vilken process som skall gälla,
            inte ett förslag om vilket beslut som skall tas" (den 16 december
            2003).
          </p>
          <p xml:id="i-XmjwtKPgcv2fueXLmjaE8c">
            Faktum kvarstår dock, Sveriges statsminister stödde att frågan
            om översyn togs upp, rimligen väl vetandes att översynens enda
            och tydliga syfte är att bana väg för export till Kina av vapen
            från ett antal EU-länder @ vapen vars användning antingen är att
            hävda inhemskt förtryck, eller att angripa en demokratisk granne,
            Taiwan.
          </p>
          <p xml:id="i-F1r3UXmN1Xxxhsp1D4H1mR">
            Mot bakgrund av det anförda vill jag fråga utrikesministern:
          </p>
          <p xml:id="i-Qo9S6mYcW7iFyv7VpU4DGo">
            Varför motsatte sig enligt utrikesministerns bedömning inte Sverige
            vid Europeiska rådets möte förslaget att se över vapenembargot
            mot Folkrepubliken Kina?
          </p>
          <p xml:id="i-2uzqfUZYRQNsWHB7S9YFfn">
            Vilka åtgärder avser utrikesministern att vidta för att säkra
            att EU inte slopar vapenembargot mot Kina innan en lösning av
            Taiwanfrågan finns i sikte och en tydlig förbättring av situationen
            för de mänskliga rättigheterna i Kina kunnat registreras?
          </p>
        </div>
      </div>
    </body>
  </text>
</TEI>
