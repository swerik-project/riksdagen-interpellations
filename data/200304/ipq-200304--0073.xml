<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0073">
  <teiHeader>
    <fileDesc>
      <titleStmt>
        <title>regional utveckling i Gävleborg</title>
        <author>Bergström, Sven (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>regional utveckling i Gävleborg till statsrådet Ulrica Messing om regional utveckling i Gävleborg</title>
          <idno type="rdwebb">GR1073</idno>
          <ref type="dokument_url_text">http://data.riksdagen.se/dokument/GR1073/text</ref>
          <ref type="dokument_url_html">http://data.riksdagen.se/dokument/GR1073</ref>
          <ref type="dokumentstatus_url_xml">http://data.riksdagen.se/dokumentstatus/GR1073</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <persName>Sven Bergström</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-YS9NyGGhgXN9X6R2FTNQ5C" corresp="i-KtELEJ9HytY7HFgQExEzLq">
          <date when="2003-10-31"/>
        </correspAction>
        <correspAction type="received" xml:id="i-SN2BJZvX3EjExykQ6bJtaz" corresp="i-L7Ay5GaFaMutWEX7utMv62">
          <date when="2003-10-31"/>
        </correspAction>
        <correspAction type="answered" xml:id="i-cCURPpDEPgWy2JC9FAc2g" corresp="i-L7Ay5GaFaMutWEX7utMv62">
          <date when="2003-11-18"/>
        </correspAction>
        <correspContext corresp="i-cCURPpDEPgWy2JC9FAc2g">
          <ref type="record" target="prot-200304--030">Riksdagens protokoll 2003/04:30 Tisdagen den 18 november</ref>
          <ref type="recordSection" target="unsetDivId">4 § Svar på interpellationerna 2003/04:70 och 73 om helhetssyn på Sverige</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-J8tZ1BpJG1FXxvunZMvocn">
            Interpellation 2003/04:73 av Sven Bergström (c) till statsrådet
            Ulrica Messing om regional utveckling i Gävleborg
          </p>
        </div>
        <div type="ipqSubmissionInfo">
          <p xml:id="i-BLHQcPsvtBHBFvNWDrDnvp">
            den 31 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LfQNpUz8ZNhT1j8tdt7NM2">
            Hela Sverige skall leva var en gång ett uttryck som användes
            för att markera ambitionen att åstadkomma rättvisa utvecklingsvillkor
            i alla delar av landet. I högtidliga sammanhang i den politiska
            retoriken talas fortfarande i likartade ordalag. Samtidigt visar
            den bistra verkligheten att Sverige utanför storstadsregionerna,
            universitets- och högskoleorterna har en stor arbetslöshet, höga
            sjuktal, vikande befolkningssiffror och en mycket ansträngd ekonomi
            i kommuner och landsting.
          </p>
          <p xml:id="i-EKrUnm5VR9NT9c68dPgQ82">
            Går det att hejda flyttlassen och få det Sverige som finns utanför
            storstadsområdena att åter öka sin befolkning, växa och utvecklas?
            Ja, naturligtvis går det om den politiska viljan och förmågan
            finns. Det är självklart ingen naturlag att människor ska söka
            sig bort ifrån bygder och län med så många i grunden goda förutsättningar
            som till exempel Gävleborgs län har.
          </p>
          <p xml:id="i-69FcGrUs5jhatj23KuvmG2">
            Ett bättre företagsklimat som ger fler företag där människor
            kan få jobb. Fungerande samhällsservice och bra vägar och järnvägar.
            Det är några av de förutsättningar som regering och riksdag måste
            medverka till.
          </p>
          <p xml:id="i-8eQuhbjVfWmHjWkuc32MRn">
            Det är mycket allvarligt och får många negativa effekter om vi
            får en fortsatt koncentration till ett fåtal större städer och
            befolkningsminskning i övrigt. Det ger utglesning, ett kulturlandskap
            i förfall, försämrad service och lämnar outnyttjade resurser i
            stora delar av landet. Det ger växande köer, miljöproblem och
            starkt tryck på att snabbt bygga upp ny infrastruktur på andra
            håll.
          </p>
          <p xml:id="i-UdVQSoR84BiPu8LodqZ6G5">
            Möjligheterna för kommunerna att stärka den lokala utvecklingskraften
            undermineras när statliga verk, myndigheter och förtag uppträder
            som "regionalpolitikens värstingar". Att ägna arbete och kraft
            till att mobilisera de lokala utvecklingskrafterna är inte lätt
            när man statliga organ ständigt sätter krokben. Det allra senaste
            i raden av många exempel är de propåer om att avveckla samtliga
            tingsrätter i Gävleborg, med undantag för Gävle. Det skulle innebära
            att hela Hälsingland med över 130 000 människor skulle bli utan
            en egen tingsrätt. En sådan utveckling skulle innebära ytterligare
            ett hårt slag mot ett län som kämpar för att vända en negativ
            utveckling.
          </p>
          <p xml:id="i-FQTZmN4yujVPeyrQkmZ5Ak">
            Goda kommunikationer är omvittnat en mycket viktig utvecklingsfaktor.
            För Gävleborgs län är i dag de brister som finns i väg- och järnvägssystem
            en mycket negativ faktor. Dubbelspår på ostkustbanan först till
            Gävle och därefter hela sträckan upp till Sundsvall är en nödvändighet
            i synnerhet i perspektivet när Botniabanan är färdigbyggd. Ett
            fullföljande av E 4 med hög standard genom hela Hälsingland i
            närtid är ett om möjligt ännu viktigare projekt.
          </p>
          <p xml:id="i-NwH8Whn3ZhJczz5aovK9on">
            Det finns en stark obalans i Sverige när det gäller var statliga
            myndigheter, verk och bolag är lokaliserade. En alldeles övervägande
            andel återfinns i Stockholmsregionen trots att riksdag och regering
            gjort vissa ansträngningar att motverka obalansen. Utlokaliseringen
            av Vägverk och Banverk till Borlänge, Lantmäteriverket till Gävle,
            Boverket till Karlskrona, PRV till Sundsvall, SMHI till Norrköping
            och Jordbruksverket till Jönköping är goda exempel på att en statlig
            myndighet kan arbeta och fungera väl, även om man inte är lokaliserad
            till Mälardalen.
          </p>
          <p xml:id="i-JEm51k7bdBEB3qcyATazsh">
            Men under årens lopp har ändock en oproportionellt stor andel
            av statliga verk, myndigheter och bolag etablerats och koncentrerats
            i Stockholmsområdet. Denna koncentration av arbetstillfällen,
            befolkning och beslutsmakt har tilltagit ytterligare de senaste
            åren.
          </p>
          <p xml:id="i-SC3dSP8CDJLkEtBdhW2vcQ">
            Enligt en sammanställning som Glesbygdsverket nyligen utfört
            har tre av fyra myndigheter som bildats eller ombildats under
            de senaste tio åren lokaliserats till Stockholms län. Av de 88
            nya myndigheter som tillkommit har 65 lokaliserats till Stockholmsregionen.
            Koncentrationen sker till storstads- och universitetsorterna i
            allmänhet och Stockholmsområdet i synnerhet. Det har inneburit
            hundratusentals nya jobb till Stockholmsområdet och stort behov
            av att rekrytera arbetskraft från övriga landet
          </p>
          <p xml:id="i-WzWdMi9WWWup3YjSuCmpg4">
            I Gävleborgs län, finns dessvärre många exempel på problem som
            denna utveckling för med sig. De många goda exempel som finns
            på människor med kreativitet och skaparkraft i småföretag som
            växer kan inte kompensera den negativa trenden.
          </p>
          <p xml:id="i-U8vNTcc48h4PUQ2k1K4Sxk">
            I Gävleborg finns också ett av få sentida exempel på vilken betydelse
            utlokalisering och etablering av statlig verksamhet kan få för
            en medelstor stad. I samband med att flygflottiljen F 15 i Söderhamn
            avvecklades 1997 togs beslut om ett statligt paket omfattande
            sammanlagt 350 nya statliga arbetstillfällen. Det innebar en mycket
            betydelsefull injektion för bygden och en betydelsefull breddning
            av arbetsmarknaden. Detta blev särskilt tydligt när Ericsson med
            1 200 anställda i Söderhamn något år senare inledde en stark omvandling
            och reducering av sin verksamhet i staden. På kort tid försvann
            här sammanlagt 1 000 arbetstillfällen sedan Emerson fortsatt den
            avveckling som inleddes av Ericsson. Nu har också besked kommit
            om att de sista resterna av denna verksamhet läggs ned. Kommunens
            situation är därför i dag närmast akut och någon typ av statlig
            medverkan för att vända utvecklingen igen är helt nödvändig.
          </p>
          <p xml:id="i-Ct9FPMUvqM3TfGz2bSVJT4">
            Riksdagen har vid en rad tillfällen uttalat att varje beslut
            om omorganisering av befintlig verksamhet eller lokalisering av
            nya myndigheter bör föregås av noggranna överväganden om möjligheten
            att placera dem utanför Stockholmsområdet. Man har i första hand
            pekat på skogslänen, men också andra utsatta delar i landet bör
            komma i fråga när det gäller lokalisering av statlig verksamhet.
            Detta enligt riksdagens fastlagda prioriteringsordning.
          </p>
          <p xml:id="i-KfWmJQ1PqvCYML65ErRnKN">
            Goda möjligheter erbjuds ofta i länscentrum men också i andra
            orter runt om i landet. Alternativ lokalisering kan också vara
            orter eller regioner där statlig verksamhet läggs ned eller som
            i övrigt är mindre väl försörjda med sådan verksamhet. I vart
            fall bör en annan lokaliseringsort än Stockholm prövas, har riksdagen
            betonat.
          </p>
          <p xml:id="i-WNhK6Z1bWtbqJGESu3zvme">
            Trots alla dessa beslut och påpekanden om hur statlig verksamhet
            bör lokaliseras utanför Stockholmsområdet synes inte någon förändring
            ha skett under slutet av 90-talet eller början av 2000-talet enligt
            uppgifter från Riksdagens utredningstjänst. Endast i samband med
            större förändringar inom försvaret eller nedläggning av något
            stort företag på utsatt ort har medveten lokalisering av statlig
            verksamhet skett i någon omfattning.
          </p>
          <p xml:id="i-EpWazdWdn6hhXZNWukYPQQ">
            Det borde nu vara hög tid att i handling följa den ordning som
            riksdag och regering har bekänt sig till i ord och dokument. Självklart
            skulle det ha stor betydelse för den regionala utvecklingen och
            livskraften i olika delar av Sverige om tusentals statliga jobb
            kan decentraliseras.
          </p>
          <p xml:id="i-6BbQhHBCQkFS8PjWxMd5Hs">
            Stora möjligheter finns i dag att jobba avståndsoberoende via
            dator med uppkoppling till andra orter och arbetsplatser. Nya
            kvalificerade högskoleutbildningar finns på ett stort antal platser
            runt om i landet. Snabbtåg och flygförbindelser kan tillgodose
            de behov som finns av resande till fysiska möten och sammankomster.
          </p>
          <p xml:id="i-6ReGzTqdfGRDzmAuQXo9o4">
            Med hänvisning till vad som ovan anförts vill jag fråga statsrådet
            Messing:
          </p>
          <p xml:id="i-69L7gyBm1ebAkxWdhjLwJx">
            Vilka åtgärder är statsrådet beredd att vidta för att ge Gävleborgs
            län rättvisa utvecklingsvillkor så att länets kapacitet och utvecklingskraft
            kan tas tillvara?
          </p>
        </div>
      </div>
    </body>
  </text>
</TEI>
