<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0136">
  <teiHeader>
    <fileDesc>
      <titleStmt>
        <title>statens ansvar för infrastrukturinvesteringar</title>
        <author>Hamilton, Björn (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>statens ansvar för infrastrukturinvesteringar till statsrådet Ulrica Messing om statens ansvar för infrastrukturinvesteringar</title>
          <idno type="rdwebb">GR10136</idno>
          <ref type="dokument_url_text">http://data.riksdagen.se/dokument/GR10136/text</ref>
          <ref type="dokument_url_html">http://data.riksdagen.se/dokument/GR10136</ref>
          <ref type="dokumentstatus_url_xml">http://data.riksdagen.se/dokumentstatus/GR10136</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AqZkPRg6HbbZ9nDzibdbp5</idno>
            <persName>Björn Hamilton</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-QK21sLwjZiNJ6rHddScTMg" corresp="i-AqZkPRg6HbbZ9nDzibdbp5">
          <date when="2003-11-20"/>
        </correspAction>
        <correspAction type="received" xml:id="i-L8WvVsHSJuPwa9d6jPcqCb" corresp="i-L7Ay5GaFaMutWEX7utMv62">
          <date when="2003-11-20"/>
        </correspAction>
        <correspAction type="answered" xml:id="i-Rfj9mo2xGPQE9ihuKKde7i" corresp="i-L7Ay5GaFaMutWEX7utMv62">
          <date when="2003-12-05"/>
        </correspAction>
        <correspContext corresp="i-Rfj9mo2xGPQE9ihuKKde7i">
          <ref type="record" target="prot-200304--043">Riksdagens protokoll 2003/04:43 Fredagen den 5 december</ref>
          <ref type="recordSection" target="unsetDivId">7 § Svar på interpellation 2003/04:136 om statens ansvar för infrastrukturinvesteringar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GPdc1Z9VZ36dRcgRQER6b5">
            Interpellation 2003/04:136 av Björn Hamilton (m) till statsrådet
            Ulrica Messing om statens ansvar för infrastrukturinvesteringar
          </p>
        </div>
        <div type="ipqSubmissionInfo">
          <p xml:id="i-TFQ78ahuCX834ifQ5FqJuV">
            den 20 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LDF1RscZf3f2czgYHWWFXP">
            Lars-Erik Lövdén meddelade i onsdagens särskilda debatt om utvecklingen
            i Stockholmsregionen att regeringen är beredd att medverka till
            finansieringen i infrastrukturen i Stockholmsregionen.
          </p>
          <p xml:id="i-2LkGJAhp8yxfumYcVdXKDR">
            Samma dag skrev Lövdén i en debattartikel i Dagens Nyheter att:
            "Mot bakgrund av att Stockholms läns landstings ekonomiska situation
            gör det svårt att klara både budgetbalans och att samtidigt finansiera
            nödvändiga infrastruktursatsningar är regeringen beredd att diskutera
            finansiellt stöd från staten."
          </p>
          <p xml:id="i-WvZjosVWERAtHhbPw31RbU">
            I en artikel i DN den 5 november svarar 19 av de socialdemokratiska
            ledamöterna från Stockholms stad och län bland annat på frågan
            "Borde staten/regeringen hjälpa Stockholms läns landsting med
            den akuta ekonomiska krisen?". Flera av ledamöterna svarar, med
            vissa varianter på samma tema, att det är rimligt och att staten
            behöver avlasta landstinget en del av infrastrukturinvesteringarna.
          </p>
          <p xml:id="i-JAkpykZPoyJTBK3H5QSJuW">
            Alla dessa exempel har det gemensamt att de indikerar ett helt
            nytt förhållningssätt till frågan om det statliga ansvaret för
            de nationella infrastrukturinvesteringarna. Många socialdemokrater
            tycks tro att landstinget har ansvar för infrastrukturen, vilket
            ju inte alls är fallet.
          </p>
          <p xml:id="i-PTALJU7ASLE565NgyUqMxH">
            För mig som moderat ställer detta frågan om infrastrukturinvesteringar
            i ett helt nytt ljus. Mig veterligen har staten i dag huvudansvaret
            för den infrastruktur som i dag har stora kapacitetsproblem. I
            Stockholmsområdet har staten eftersatt investeringarna under lång
            tid. Ingen större väg har invigts sedan Essingeleden invigdes
            på 70-talet. Tågtrafiken går fortfarande på spår från 1871. De
            ekonomiska resurser som krävs är enorma, inte minst eftersom inget
            gjorts på så lång tid.
          </p>
          <p xml:id="i-8jThr5ru9AxYFVKE6JVgck">
            Järnvägens kapacitetsproblem i Stockholm påverkar i dag 80 %
            av den nationella trafiken genom dominoeffekter. Citybanan är
            i allra högsta grad ett nationellt projekt som staten måste ta
            ansvaret för. Det är inte en fråga om "finansiellt stöd" till
            infrastrukturen; det är en fråga om att ta sitt ansvar.
          </p>
          <p xml:id="i-AH5RGX1hnSQoxLrJbqWGgL">
            För att ta några andra aktuella exempel i kategorin järnvägsinvesteringar:
            Botniabanan finansieras till ungefär 10 % av berörda kommuner
            och Citytunneln i Malmö ska finansieras till ca 20 % av Malmö
            Stad och Region Skåne.
          </p>
          <p xml:id="i-8fABxDkWFzF5CS7Nz7HAgu">
            I fråga om Citybanan har det tidigare talats om en medfinansieringsgrad
            på 25 %.
          </p>
          <p xml:id="i-RaVjcTQHUNr2kgrMxaytR5">
            Även när det gäller trängselavgifterna som majoriteten har för
            avsikt att införa i Stockholm uppkommer i och med Lars-Erik Lövdéns
            artikel på DN Debatt ett antal frågor vad gäller intäkterna från
            försöket. Diskussionen har tidigare främst rört den lagtekniska
            frågan kring hur intäkterna ska kunna återföras till regionen,
            aldrig huruvida intäkterna skulle återföras eller inte. När Lövdén
            nu skriver att regeringen är beredd att medverka till att intäkterna
            från försöket tillförs Stockholmsregionen framstår hela frågan
            i ett helt annat ljus än tidigare.
          </p>
          <p xml:id="i-WRHdPWg1URrNPxjoyrenfw">
            Det enligt min mening helt förkastliga förslaget om trängselavgifter
            kommer att orsaka såväl kollektivtrafikhuvudmannen som kommunerna
            stora kostnader för att bland annat bygga ut kapaciteten i kollektivtrafiken
            och anlägga infartsparkeringar. Frågan om införandet av trängselavgifter
            i Stockholm aktualiserades i och med regeringens förhandlingar
            med Miljöpartiet. Enligt min mening är det otänkbart att överlåta
            det ekonomiska ansvaret på någon annan än den som initierat försöket.
          </p>
        </div>
        <div type="ipQuestion">
          <p xml:id="i-5gk2VgWfThgxemPh36ZE9L">
            Med anledning av ovanstående vill jag fråga statsrådet:
            <list rend="unordered">
              <item>
                1. Vilken bedömning har statsrådet gjort beträffade vem som bär
                det huvudsakliga ansvaret för finansieringen av infrastruktur
                i Stockholmsregionen?
              </item>
              <item>
                2. Har statsrådet gjort bedömningen att det finns skäl, och i
                så fall vilka, att i högre utsträckning än i landet i övrigt låta
                Stockholmsregionen bära det ekonomiska ansvaret för statliga infrastrukturinvesteringar?
              </item>
              <item>
                3. Avser ministern att kompensera Stockholmsregionen fullt ut
                för de merkostnader införandet av trängselavgifter innebär?
              </item>
            </list>
          </p>
        </div>
      </div>
    </body>
  </text>
</TEI>
