<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0484">
  <teiHeader>
    <fileDesc>
      <titleStmt>
        <title>hinder för ökat bostadsbyggande i Stockholm</title>
        <author>Lundström, Nina (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>hinder för ökat bostadsbyggande i Stockholm till statsrådet Lars-Erik Lövdén om hinder för ökat bostadsbyggande i Stockholm</title>
          <idno type="rdwebb">GR10484</idno>
          <ref type="dokument_url_text">http://data.riksdagen.se/dokument/GR10484/text</ref>
          <ref type="dokument_url_html">http://data.riksdagen.se/dokument/GR10484</ref>
          <ref type="dokumentstatus_url_xml">http://data.riksdagen.se/dokumentstatus/GR10484</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <persName>Nina Lundström</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>Lars-Erik Lövdén</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6SRgHJmrUS2ZQ36t8hA7vk" corresp="i-D6V9ti7ETxin1WbJjDaShE">
          <date when="2004-05-11"/>
        </correspAction>
        <correspAction type="received" xml:id="i-Ca95N3CXuKojiJMtPvd6oi">
          <date when="2004-05-11"/>
        </correspAction>
        <correspAction type="answered" xml:id="i-R5AkkTnZdv6kYuGTFL36Kw">
          <date when="2004-06-01"/>
        </correspAction>
        <correspAction type="received" xml:id="i-HAeMDZs8UxKBFzAExFEiHS" corresp="i-6qjD2tsSCtsrmXQjy7mtCJ">
          <date when="2004-05-11"/>
        </correspAction>
        <correspAction type="answered" xml:id="i-HgT6qrMFh8Ku6T5hgeFqPf">
          <date when="2004-06-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VP9SYukedxyuZY43Gse4UK">
            Interpellation 2003/04:484 av Nina Lundström (fp) till statsrådet
            Lars-Erik Lövdén om hinder för ökat bostadsbyggande i Stockholm
          </p>
        </div>
        <div type="ipqSubmissionInfo">
          <p xml:id="i-TgcSNR3sua2bdwvRcwcTT4">
            den 11 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PaCvFYHSvMybDG2RczfaPG">
            Det är nu första gången sedan 1991 som det är fler kommuner i
            Sverige som har brist (107) än som har överskott (98) på bostäder.
            Bostadsmarknadsenkäten visar att antalet kommuner med bostadsbrist
            fortsätter att öka om än något långsammare än tidigare år.
          </p>
          <p xml:id="i-HF83WTVTdJVb65bkz5rziN">
            Situationen på bostadsmarknaden i Stockholms län är allvarlig.
            Av kommunerna i Stockholms län uppger 24 av 26 kommuner att de
            har brist på bostäder.
          </p>
          <p xml:id="i-22DU4zHjX1xUYXHei88bZV">
            Kommun- och bostadsminister Lars-Erik Lövdén har vid flertalet
            tillfällen kritiserat Stockholms kommun samt övriga kommuner i
            Stockholms län för att det inte byggs tillräckligt med bostäder.
            Nu senast kritiseras Stockholm i ett pressmeddelande från Finansdepartementet
            den 4 maj 2004:
          </p>
          <p xml:id="i-shveBixBuKrAHH9JYu1DH">
            "Det stora bekymret är Stockholms kommun. Byggandet minskade
            med 1 600 bostäder i kommunen förra året, medan byggandet i övriga
            Storstockholm ökade marginellt. Om det går att bygga bra bostäder
            till rimliga kostnader i övriga storstadsregioner och resten av
            landet är det också möjligt i Stockholm. Nu måste Stockholms kommun
            få fart på byggandet!"
          </p>
          <p xml:id="i-6iGJXCheoyZg3LpUNrAYbR">
            De lokala politikerna menar dock att staten sätter hinder i vägen
            och motarbetar på så sätt ett ökat bostadsbyggande i Stockholm.
          </p>
          <p xml:id="i-AbVBbF1AEDZ6mbt9izub1Q">
            Det statliga agerandet återfinns inom flertalet områden och krånglande
            lagstiftning och regelverk måste ses över. Regeringen stoppade
            bostadsbyggandet i kvarteret Stuten vid Oxtorget med hänvisning
            till bullernormer. Bullernormerna har också stoppat fler möjligheter
            till nyproduktion. Trots att det med dagens teknik går att skapa
            mycket goda inomhusmiljöer. Normerna är inte anpassade efter behoven
            och möjligheterna i storstäder som Stockholm och hämmar flertalet
            möjligheter till nyproduktion.
          </p>
          <p xml:id="i-47C7syKY6932vkT1kbJNv4">
            Staten har klassat stora delar av Stockholms hamn som riksintresse.
            Länsstyrelsen, Vägverket, Banverket och Sjöfartsverket är myndigheter
            som har till uppgift att se längre än till enskilda kommuners
            intressen. Nu har de fyra myndigheterna kommit överens om att
            stora delar av hamnen är riksintresse. Riksintresset är helt och
            hållet en statlig fråga. Lokala politiska viljeyttringar tar aldrig
            över ett riksintresse förklarar Länsstyrelsen i Stockholms län
            och menar vidare att bostäder som störs av buller kan vara ett
            hot mot hamnfunktionen. Då kan det vara lättare att avslå sådana
            planer om hamnen är klassad som ett riksintresse.
          </p>
          <p xml:id="i-CoBu6iigg53tnY3Q4vUGFF">
            Bristen på infrastrukturinvesteringar har påtalats vid upprepade
            tillfällen och presenterades ingående i den rapport för ökat bostadsbyggande
            som landshövding Mats Hellström tidigare presenterat. Kommunerna
            i Stockholms län har höga ambitioner för ökat bostadsbyggande
            men där sätter bristen på infrastruktursatsningar från statens
            sida hinder i vägen. Detta gäller både vägnät och spårbunden trafik.
          </p>
          <p xml:id="i-4Snx2e1McooBUC37d2iB1M">
            Konstruktionen på de statliga investeringsbidragen har inte stimulerat
            till ökat bostadsbyggande. Nyproduktion av hyresrätter är angelägen
            men bristen på reformer inom det hyresrättsliga området sätter
            hinder i vägen. Möjligheten att överklaga hyran leder till att
            kalkylen för att bygga riskerar att spricka och därför blir det
            ointressant att bygga.
          </p>
          <p xml:id="i-7MNuDam8BKeM9bzL7yZvLf">
            Det statliga markinnehavet ligger till stor del i träda. Stora
            markinnehav återfinns i bolag som staten äger tillsammans med
            de två största byggföretagen på den svenska byggmarknaden. En
            konstruktion som effektivt sätter hinder för andra bolag att få
            tillgång till mark att bygga bostäder på.
          </p>
          <p xml:id="i-K6NFtbERmvna8fP3rXrF4p">
            Inkomst- och utjämningssystemet tär hårt på många kommuners ekonomi
            i Stockholms län och hårda besparingar väntar. Incitamentet för
            att bygga fler bostäder med ökad befolkning som resultat har minimerats.
            Tillväxt kostar pengar i form av ökad kommunal service och investeringar
            vilket hindrar bostadsbyggandet.
          </p>
          <p xml:id="i-BV9AGfLyrz5vRxw16Xs99W">
            Exemplen på hur staten hindrar bostadsbyggandet är många. Kommun-
            och bostadsministern är ansvarig för hur situationen utvecklats
            samt för att vidta åtgärder för att möjliggöra ökat bostadsbyggande
            i Stockholms kommun @ och län.
          </p>
          <p xml:id="i-7u86JoFzepPj7tsJWhb4wA">
            Därför vill jag fråga kommun- och bostadsminister Lars-Erik Lövdén
            följande:
          </p>
          <p xml:id="i-2yamPkebS3Hu5c2X7Wko8G">
            Vilka åtgärder avser statsrådet att vidta för att hindren för
            bostadsbyggandet i Stockholms kommun och län ska lösas?
          </p>
        </div>
      </div>
    </body>
  </text>
</TEI>
