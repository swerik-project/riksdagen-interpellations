<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0055">
  <teiHeader>
    <fileDesc>
      <titleStmt>
        <title>utjämningssystemen för landstingen och kommunerna</title>
        <author>Andrén, Gunnar (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>utjämningssystemen för landstingen och kommunerna till finansminister Bosse Ringholm om utjämningssystemen för landstingen och kommunerna</title>
          <idno type="rdwebb">GR1055</idno>
          <ref type="dokument_url_text">http://data.riksdagen.se/dokument/GR1055/text</ref>
          <ref type="dokument_url_html">http://data.riksdagen.se/dokument/GR1055</ref>
          <ref type="dokumentstatus_url_xml">http://data.riksdagen.se/dokumentstatus/GR1055</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <persName>Gunnar Andrén</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-JVvtD4ah68EA3MSvixsbmn" corresp="i-XcAqMe3ntVBboWUxqACfz">
          <date when="2003-10-27"/>
        </correspAction>
        <correspAction type="received" xml:id="i-Cp944g4MqJfnDic4ERfRY1">
          <date when="2003-10-28"/>
        </correspAction>
        <correspAction type="received" xml:id="i-EnDG8RXZ5xcJ9zJuBsCdkk" corresp="i-A5R84cTmpky3NHJ7nLKaEt">
          <date when="2003-10-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7Q5Lj5pHQLz7TWetcygBB7">
            Interpellation 2003/04:55 av Gunnar Andrén (fp) till finansminister
            Bosse Ringholm om utjämningssystemen för landstingen och kommunerna
          </p>
        </div>
        <div type="ipqSubmissionInfo">
          <p xml:id="i-G3xfUwmPa1q4LV6CXsYRNu">
            den 27 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JRbH6EFx7wivmnE4vsjvj1">
            Jag har tidigare vid olika tillfällen ställt frågor om konsekvenserna
            av de statliga inkomstomfördelningssystemen för kommunerna @ inkomst-
            respektive kostnadsutjämningssystemen @ och då bibringats vetskapen
            att arbetsfördelningen inom regeringen är sådan att det är biträdande
            finansministern Lars-Erik Lövdén som ska besvara sådana frågor.
            Av uttalanden under senare tid har jag förstått att regeringen
            fattat beslut om ny ärendefördelning inom regeringen @ även om
            jag inte sett något offentligt beslut om detta @ så att det numera
            är chefen för Finansdepartementet som handlägger frågor också
            om de statliga kostnads- och inkomstutjämningssystemen för kommunerna.
          </p>
          <p xml:id="i-VJfqLPxNomSs6U3FT2trfU">
            Detta kan man förstå av ministerns uttalanden i Västerås den
            22 oktober då han enligt referat i Dagens Nyheter uttalat att
            "situationen (för Stockholms läns landsting) är hopplös och regeringen
            har tidigare riktat finansiell hjälp till krisdrabbade kommuner
            genom den så kallade kommunakuten".
          </p>
          <p xml:id="i-KkiuTQWJshQLp6Urh9sUEm">
            Jag utesluter inte att vi kan hitta en utväg också för Stockholms
            läns landsting, sade Ringholm i Västerås enligt DN-referatet rubricerat
            "Landstinget kan få hjälp av Ringholm" (den 23 oktober).
          </p>
          <p xml:id="i-4XKZcU1m38i312R6uokpd4">
            Av samma DN-artikel framgår vidare att finansministern vid samma
            tillfälle sagt att "jag tror inte det är möjligt att hämta in
            3,2 miljarder (kronor) i besparingar".
          </p>
          <p xml:id="i-JhsNuphYbut5DcQRmDeZCi">
            Tillsammans med landstingets nuvarande politiska ledning hoppas
            jag att regeringen kan nå en lösning. På vilket sätt kan jag inte
            säga i dag (den 22 oktober), sade finansministern vid sitt framträdande
            vid Stockholm-Mälarregionens ekonomiska sammanträde.
          </p>
          <p xml:id="i-BPuMqG4DQqTTFSwP363gLh">
            Hans Västeråsuttalanden tolkades på många håll omgående som att
            regeringen var beredd att vidta åtgärder för att lindra den ekonomiska
            börda som nuvarande statliga inkomst- och kostnadsutjämningssystem
            för landsting och kommuner innebär och som för Stockholms läns
            landsting medför att skattebetalarna i denna region under mandatperioden
            2003@2006 betalar drygt 22 000 miljoner kronor till systemet och
            därmed till andra medborgare i landet.
          </p>
          <p xml:id="i-GBWS45XGTv5wiKv33d54bb">
            Av Dagens Nyheter denna dag (den 24 oktober) framgår emellertid
            att finansministerns Västeråsuttalanden (den 22 oktober) modifierats
            till gränsen för utplåning (den 23 oktober) via det pressmeddelande
            Finansdepartementet sänt ut den 23 oktober. Därav framgår att
            förutsatt @ det handlar nu om villkor, ej klargjorda i Västerås
            @ att Stockholms läns landsting presenterar en budget i balans
            och får kontroll över kostnadsutvecklingen i sjukvården, är regeringen
            villig att diskutera hur Stockholms läns landsting efter 2004
            ska få ordning på sin ekonomi.
          </p>
          <p xml:id="i-NhH234iwTrqKoQdBUvRweu">
            Av Dagens Nyheters referat (den 24 oktober) framgår att finansministern
            ej önskat svara på frågor om sina ståndpunktstaganden.
          </p>
          <p xml:id="i-6sZUWq7bQPThkhjNmjmwci">
            Dock låter han antyda att Stockholms läns landsting kan få statligt
            stöd för "nödvändiga infrastruktursatsningar". Huruvida detta
            handlar om andra statliga anslag, än de som regeringen redan beslutat
            att tilldela Banverket och Vägverket utifrån gällande riksdagsbeslut,
            framgår ej. Det är ju väl bekant att medel ännu saknas i dessa
            verks projektlista till exempel @ Sveriges enligt min mening viktigaste
            trafikprojekt @ de nya järnvägsspåren från Stockholms central
            söderut mot Slussen/Stockholm Södra som komplettering till de
            två spår som färdigställdes 1871. Det vore värdefullt från planeringssynpunkt
            att få vetskap om antydan om stöd till "nödvändiga infrastrukturinvesteringar"
            ska inrymmas inom nuvarande anslagsramar eller om regeringen avser
            att komma med förslag om särskilt riktade skattepengar till de
            enligt Finansdepartementet "nödvändiga infrastrukturinvesteringarna".
          </p>
          <p xml:id="i-XUe2DaVAGYN9v3ydt5Y5mh">
            Som bekant har under landshövdingen i Västerbotten Lorentz Andersson
            nyligen en av regeringen tillsatt utredning om verkningarna av
            nuvarande statliga utjämningssystem mellan kommuner och landsting
            lämnats till regeringen. Denna utvärdering, med sina förvisso
            viktiga men likväl ändå enligt min mening marginella förändringar,
            är nu föremål för överväganden i Regeringskansliet. Av uttalanden
            i medierna har emellertid framgått att finansministern stöder
            den Anderssonska utredningens förslag.
          </p>
          <p xml:id="i-T4RtTXfw5ytttSuhU1mY5J">
            Innebörden av detta är att inte bara Stockholms läns landsting
            utan också Stockholms stad och en rad andra kommuner i den nu
            ekonomiskt så hårt trängda svenska huvudstaden kommer att tvingas
            höja såväl avgifter som skattesatser.
          </p>
          <p xml:id="i-LBW8dLQ6oBsiq3CpsjoUrR">
            Det tjänstemannaförslag som nu föreligger för Stockholms läns
            landsting innebär att Sveriges redan högsta landstingsskatt, i
            Stockholms län 11:62, skulle komma att stiga till 11:97 @ en höjning
            som, trots hoten om nedläggning av såväl akutsjukhusen i Norr-
            som Södertälje, i sin helhet åtgår till att finansiera den ökade
            statliga landstingsutjämningsskatten.
          </p>
          <p xml:id="i-MtS24D5DGf32HZz2cMMCTe">
            För enskilda hushåll betyder detta att många tusentals kronor,
            som eljest skulle ha använts för privat konsumtion och därmed
            stimulerat efterfrågan på varor och tjänster, nu kommer att gå
            direkt till höjda skatter, detta för många ovanpå kraftigt höjda
            boendekostnader och hot om nya höjningar av såväl kollektivresekostnaderna
            som införandet av trängselskatt (av mig benämnd Perssonpengar)
            för bilister.
          </p>
          <p xml:id="i-WSXimdeWtk8i2oZFATHnBu">
            För såväl enskilda som landstinget och kommunerna har finansministerns
            motstridiga uttalanden @ dels stödet för den Anderssonska utredningen,
            dels Västeråsuttalanden, dels pressmeddelandet om det villkorade
            stödet @ skapat en omöjlig planeringssituation. Vad gäller? När?
            Hur? Och inte minst varför?
          </p>
          <p xml:id="i-SWP4VbjRa1p9bZqdkSBZd">
            Mot denna bakgrund vill jag ställa denna fråga till finansministern:
          </p>
          <p xml:id="i-NXvP8Mz4Gqf4Kj5tav3H6g">
            Vilka åtgärder avser finanministern att vidta för att undanröja
            de oklarheter och motsättningar som hans uttalanden om de statliga
            kostnads- och utjämningssystemen för främst landstingen men även
            kommunerna åstadkommit och som medfört att dessas ekonomiska planeringsmöjligheter
            avsevärt försvårats?
          </p>
        </div>
      </div>
    </body>
  </text>
</TEI>
