<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0349">
  <teiHeader>
    <fileDesc>
      <titleStmt>
        <title>överenskommelsen om vårdens ägarformer</title>
        <author>Pålsson, Chatrine (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>överenskommelsen om vårdens ägarformer till socialminister Lars Engqvist om överenskommelsen om vårdens ägarformer</title>
          <idno type="rdwebb">GR10349</idno>
          <ref type="dokument_url_text">http://data.riksdagen.se/dokument/GR10349/text</ref>
          <ref type="dokument_url_html">http://data.riksdagen.se/dokument/GR10349</ref>
          <ref type="dokumentstatus_url_xml">http://data.riksdagen.se/dokumentstatus/GR10349</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <persName>Chatrine Pålsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KnYHbU2BKJSSXereHox4Uh" corresp="i-WJM6edqhGfBK1ijhNxfgoj">
          <date when="2004-03-12"/>
        </correspAction>
        <correspAction type="received" xml:id="i-MoSCP4Z3Mq5QJTLCVsHqbC" corresp="i-ESKbhHz2VETwMj9meYcmxk">
          <date when="2004-03-16"/>
        </correspAction>
        <correspAction type="answered" xml:id="i-FFQipfeGRGGKrSNyxVxMLW" corresp="i-ESKbhHz2VETwMj9meYcmxk">
          <date when="2004-03-26"/>
        </correspAction>
        <correspContext corresp="i-FFQipfeGRGGKrSNyxVxMLW">
          <ref type="record" target="prot-200304--089">Riksdagens protokoll 2003/04:89 Fredagen den 26 mars</ref>
          <ref type="recordSection" target="unsetDivId">10 § Svar på interpellation 2003/04:349 om överenskommelsen om vårdens ägarformer</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-W453kgoCCsdwA9Z37B4hxw">
            Interpellation 2003/04:349 av Chatrine Pålsson (kd) till socialminister
            Lars Engqvist om överenskommelsen om vårdens ägarformer
          </p>
        </div>
        <div type="ipqSubmissionInfo">
          <p xml:id="i-LfyNYy2FiemaCsAdgEkrKZ">
            den 12 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5GiNKedHb79abUDhs2JNqH">
            Den socialdemokratiska regeringen, Vänsterpartiet och Miljöpartiet
            kom den 11 februari fram till en överenskommelse om vårdens ägarformer.
            En punkt i överenskommelsen var att ansvaret för driften av sjukhus
            endast ska kunna överlämnas till entreprenörer som inte driver
            verksamhet med syfte att skapa vinst åt ägaren eller motsvarande
            intressent. Ett annan punkt är att landstingen inte ska få möjlighet
            att låta försäkringspatienter få vård och behandling på landstingens
            sjukhus.
          </p>
          <p xml:id="i-SLSz21P8QPiApLKQaHv8q4">
            Någon genomgripande samhällsekonomisk analys av dessa förbud
            har, såvitt känt, regeringen inte företagit.
          </p>
          <p xml:id="i-9TEFTv3kuB3VUN4k8aYRov">
            Regeringen och stödpartierna ger inte landstingen möjlighet att
            utifrån sina förutsättningar leva upp till hälso- och sjukvårdslagens
            intentioner om vård på lika villkor över hela landet. Det är märkligt
            med tanke på att landstingspolitikerna är valda av folket och
            kan röstas bort om medborgarna anser att de fattat felaktiga beslut.
            Situationen ser olika ut i landet. Det som passar bra på ena stället
            kanske inte fungerar lika bra på det andra. Det är därför som
            landstingspolitikerna vet bäst hur vården ska organiseras. Om
            överenskommelsen blir lag inskränks således det kommunala självstyret.
            Landstingen berövas möjligheten att pröva hur olika organisationsformer
            kan förbättra sjukvårdens effektivitet.
          </p>
          <p xml:id="i-DduCyBrmsfW7J8Ndcd5CDt">
            Den svenska sjukvården lider av flera problem. Ett av de mest
            allvarliga är köerna till läkare, vård och behandling. Köerna
            skapar otrygghet. Många människor är oroliga för att inte få vård
            och behandling i tid. Vissa är till och med är beredda att betala
            två gånger för att vara säker. Därför finns en marknad för privata
            sjukvårdsförsäkringar. Efterfrågan har ökat och i dag är det cirka
            150 000 personer som fått en försäkringsansökan godkänd. Många
            fler har ansökt men på grund av hälsotillståndet har man fått
            avslag eller så har premierna blivit alltför höga. Att människor
            tecknar sjukförsäkringar är inget annat än ett underbetyg till
            den svenska sjukvårdspolitiken.
          </p>
          <p xml:id="i-8JggMFMqizFp9dGXXPSAvZ">
            Svensk sjukvård ska finansieras solidariskt och ges efter behov.
            Nu förhindras möjligheterna att utnyttja försäkringar. Men åtgärderna
            borde, enligt min mening, inriktas på att göra dem onödiga.
          </p>
          <p xml:id="i-VqYSXRTCjJkMPVzCrFE37p">
            Jag frågar därför:
          </p>
          <p xml:id="i-Py1CFhmCQgMJZTBFom5anS">
            Vilka åtgärder avser socialministern att vidta för att stärka
            det kommunala självstyret i fråga om sjukvårdens organisation?
          </p>
          <p xml:id="i-Ai91VSjem9jpuQo1J11XWB">
            Vilka åtgärder avser socialministern att vidta för att minska
            efterfrågan på privata sjukvårdsförsäkringar?
          </p>
        </div>
      </div>
    </body>
  </text>
</TEI>
