<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0140">
  <teiHeader>
    <fileDesc>
      <titleStmt>
        <title>arbetskraftsinvandring</title>
        <author>Westerberg, Per (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>arbetskraftsinvandring till statsrådet Hans Karlsson om arbetskraftsinvandring</title>
          <idno type="rdwebb">GR10140</idno>
          <ref type="dokument_url_text">http://data.riksdagen.se/dokument/GR10140/text</ref>
          <ref type="dokument_url_html">http://data.riksdagen.se/dokument/GR10140</ref>
          <ref type="dokumentstatus_url_xml">http://data.riksdagen.se/dokumentstatus/GR10140</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-D74cdq6EQpWG5dWigfnSSw</idno>
            <persName>Per Westerberg</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-WMdEqpbBXC2EwA1rzFUmFP" corresp="i-D74cdq6EQpWG5dWigfnSSw">
          <date when="2003-11-21"/>
        </correspAction>
        <correspAction type="answered" xml:id="i-YZXXgXjMngrqcWC5kNNVn6">
          <date when="2003-12-16"/>
        </correspAction>
        <correspAction type="received" xml:id="i-3fExLmt5BrsMeQpVTvxjwN" corresp="i-WMD43YDAt2Efk5C5qFXnaQ">
          <date when="2003-11-25"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4fUs9oaV3YEDWuU5hiVXnS">
            Interpellation 2003/04:140 av Per Westerberg (m) till statsrådet
            Hans Karlsson om arbetskraftsinvandring
          </p>
        </div>
        <div type="ipqSubmissionInfo">
          <p xml:id="i-7jiwfss2qoe5v5uD42Q6qE">
            den 21 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-C3NQDSrxXzEtRhAY6iVrjm">
            I dag råder fri rörlighet över nationsgränserna för varor och
            kapital. Reglerna för människors rörlighet har däremot inte hängt
            med i ekonomins förändring. Trots detta studerar och arbetar 150
            miljoner människor utanför sina ursprungsländer.
          </p>
          <p xml:id="i-JPbvYMtA2Sto92JtimRydz">
            Tillgång till kunskap och arbetskraft är en förutsättning för
            att undvika arbetskraftsbrist och för att säkra en hållbar ekonomisk
            tillväxt och välfärd.
          </p>
          <p xml:id="i-JtdDKEiFKNoCsv64AAZrsT">
            En rad rapporter från bland annat AMS, Kommunförbundet och Svenskt
            Näringsliv pekar på en kommande brist på arbetskraft. Befolkningsstrukturen
            i kombination med prognoserna för arbetsmarknaden visar att det
            behövs fler som arbetar, vilket leder till att behovet av arbetskraftsinvandring
            till såväl Sverige som Europa ökar.
          </p>
          <p xml:id="i-FizHJuuU9bH9L6NrLfSn1h">
            Förmågan att attrahera människor och kompetens är central för
            såväl framgångsrika företag som framgångsrika regioner och länder.
            Sverige som nation är i dag dålig på att ta emot nya människor
            och ta till vara olika typer av kompetens. Sverige är också stängt
            för kunskap utifrån. Endast 400 personer årligen beviljas permanent
            uppehållstillstånd.
          </p>
          <p xml:id="i-VtADqAv1yrMFgiNZFTApK8">
            Fram till 1970 hade Sverige en betydande arbetskraftsinvandring.
            De som då kom hit hade högre förvärvsfrekvens och högre snittinkomster
            än svenska folket i allmänhet. I dag förknippas invandrare, på
            grund av en missriktad omhändertagandepolitik, med arbetslöshet
            och utanförskap. Rörligheten är en nyckelfråga också för fattiga
            länder. De som arbetar utomlands sänder hem pengar i en storleksordning
            som motsvarar det samlade biståndet.
          </p>
          <p xml:id="i-VKTuktF7Uqq9Mv47hdqWfm">
            Nyligen genomförda undersökningar visar att en majoritet av svenska
            folket är positivt inställda till arbetskraftsinvandring. I riksdagen
            finns en majoritet för att införa arbetskraftsinvandring. Regeringens
            position är däremot oklar. Regeringen har tidigare givit uttryck
            åt uppfattningen att arbetskraftsinvandring är bra i bristyrken.
            Tills helt nyligen har regeringen med tämligen populistiska argument
            motsatt sig vidgad arbetskraftsinvandring. Statsminister Göran
            Persson har bland annat varnat för massarbetslöshet i storstädernas
            förorter.
          </p>
          <p xml:id="i-FtS1ns6WPTMxyCcUsLnxzP">
            I våras gav riksdagen regeringen i uppdrag att tillsätta en utredning
            som ska utarbeta ett nytt regelverk, som ökar möjligheterna till
            arbetskraftsinvandring från länder utanför EU. I riksdagens ställningstagande
            poängterades värdet och behovet av arbetskraftsinvandring. Riksdagens
            beslut stöddes av de borgerliga partierna och Miljöpartiet. Det
            har nu gått flera månader och utredningen har fortfarande inte
            tillsatts. Regeringens sätt att förhala utredningen visar på en
            nonchalans inför majoritetens vilja @ och detta är mycket allvarligt,
            inte enbart för att det fördröjer viktiga lagändringar utan framför
            allt ur ett demokratiskt perspektiv.
          </p>
        </div>
        <div type="ipQuestion">
          <p xml:id="i-U2MUTfkZXbMvFkpcn5HXhv">
            Med anledning av ovanstående vill jag rikta följande frågor till
            Hans Karlsson.
            <list rend="unordered">
              <item>
                1. Vilka åtgärder avser statsrådet att vidta för att tillgodose
                majoritetens vilja och tillse att en utredning om arbetskraftsinvandring
                snarast kommer till stånd?
              </item>
              <item>
                2. Vilka åtgärder avser statsrådet att vidta för att tillgodose
                det behov av arbetskraft som eniga rapporter pekar på kommer att
                uppstå?
              </item>
            </list>
          </p>
        </div>
      </div>
    </body>
  </text>
</TEI>
