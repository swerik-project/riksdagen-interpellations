<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0005">
  <teiHeader>
    <fileDesc>
      <titleStmt>
        <title>fristående gymnasieskolors pedagogiska frihet</title>
        <author>Rojas, Mauricio (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>fristående gymnasieskolors pedagogiska frihet till utbildningsminister Thomas Östros om fristående gymnasieskolors pedagogiska frihet</title>
          <idno type="rdwebb">GR105</idno>
          <ref type="dokument_url_text">http://data.riksdagen.se/dokument/GR105/text</ref>
          <ref type="dokument_url_html">http://data.riksdagen.se/dokument/GR105</ref>
          <ref type="dokumentstatus_url_xml">http://data.riksdagen.se/dokumentstatus/GR105</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7MKpZ19NfCt1YZ3XeZaHk3</idno>
            <persName>Mauricio Rojas</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-3dZsXUUu3ENHhsSQR6ejLd" corresp="i-7MKpZ19NfCt1YZ3XeZaHk3">
          <date when="2003-09-25"/>
        </correspAction>
        <correspAction type="answered" xml:id="i-DbCY4HxzRWKVoofQ1dpB4p">
          <date when="2003-10-28"/>
        </correspAction>
        <correspAction type="received" xml:id="i-RTW4s8KLcCKSRZXUUKPDg4" corresp="i-PzNviXpYSimQsvSkF9CmDz">
          <date when="2003-09-25"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LfDZjEdR7U1GbFuQee9QYP">
            Interpellation 2003/04:5 av Mauricio Rojas (fp) till utbildningsminister
            Thomas Östros om fristående gymnasieskolors pedagogiska frihet
          </p>
        </div>
        <div type="ipqSubmissionInfo">
          <p xml:id="i-QiZYb5vtP9tt6cuV7rbhRC">
            den 25 september
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PBgEH1WJ6XUS6bQNdrZvVt">
            Den 27 juni offentliggjorde Skolverket sina beslut om tillsyn
            över de fristående gymnasieskolorna Sjölins i Göteborg och L'Estradska
            i Stockholm, båda ägda av Vittra Utbildning. I båda fallen konstaterar
            Skolverket att respektive skola "för närvarande inte uppfyller
            villkoren för rätt till bidrag för den fristående gymnasieskolan".
            Besluten är principiellt viktiga eftersom de i strid mot skollagens
            och friskolereformens intentioner riskerar att pressa friskolorna
            till likformighet i stället för att vara likvärdiga och kreativa
            inslag i vårt skolsystem. Besluten uppenbarar en viktig målkonflikt
            mellan skollagen och regeringens förordningar som borde leda till
            en ändring av nuvarande förordningar i syfte att följa skollagen.
            Det problem som vi i grunden har att hantera handlar om följderna
            av den stora strukturella orättvisan som i dag finns inom skolområdet,
            det vill säga att friskolorna har en frihet som nekas de offentliga.
          </p>
          <p xml:id="i-Pu66d5SFgcNBQD6rZWc2iX">
            Skolverkets principiella invändningar mot Vittras skolor gäller
            betygsättningen och i förlängning Vittras pedagogiska modell baserad
            på ämnesintegrerade studier. Kritikens grund är inte att Vittras
            modell skulle missgynna elevernas skolutveckling utan själva konstaterandet
            att denna modell avviker från den offentliga gymnasieskolans kursbaserade
            betygssättning. Det är avvikelsen i sig som är problemet, eftersom
            det anses strida mot förordningen (1996:1206) som kräver att elever
            i fristående skolor får "betyg på kurser i samma omfattning som
            enligt skollagen krävs för motsvarande program i gymnasieskolan".
          </p>
          <p xml:id="i-X2vikwqLSrspG4nFJ7QSWz">
            Detta är Skolverkets vid första påseende helt oklanderliga bevekelsegrund
            för sitt agerande. En vidare analys visar emellertid att Skolverkets
            beslut på ett flagrant sätt strider mot friskolereformens intentioner
            så som de framkommer i skollagen.
          </p>
          <p xml:id="i-KACBPtBHP3Yvem8ioEpui2">
            Skollagen ger en fristående skola rätt till bidrag om skolan
            "lämnar utbildning som ger kunskaper och färdigheter som till
            art och nivå väsentligen svarar mot de kunskaper och färdigheter
            som gymnasieskolan skall förmedla på nationella och specialutformade
            program". Fokus i skollagen ligger varken på undervisningsformerna
            eller på betygssättningen. Betoningen ligger på vad som ska förmedlas,
            inte på hur det ska förmedlas. Det som krävs av friskolorna är
            likvärdighet inte likformighet.
          </p>
          <p xml:id="i-JgRnn97pKkBMN8fjvLyM6U">
            Meningen med friskolereformen var just att ge fristående skolor
            denna frihet, så att olika pedagogiska metoder kunde prövas och
            valfriheten för skolelever och deras föräldrar bli till en verklighet.
            Det är också denna frihet som förklarar reformens mest positiva
            effekter. Den offentliga skolan har fått ett dynamiskt komplement,
            som mindre fjättrat av form- och detaljregleringar har kunnat
            experimentera och öppna nya vägar för hela skolväsendets utveckling.
          </p>
          <p xml:id="i-QKMeyLbXnG2WaoxmByLMEz">
            Skollagen lämnade dock en lucka öppen som har utnyttjats för
            att inskränka denna nydanande pedagogiska frihet. Enligt lagen
            äger en friskola rätt till bidrag om "skolan uppfyller de ytterligare
            villkor som regeringen föreskriver i fråga om utbildningen vid
            fristående skolor". Dessa "ytterligare villkor" har preciserats
            via olika förordningar och glidit mot en typ av "processreglering"
            eller detaljstyrning som urholkar skollagens intentioner. Den
            förordning som Skolverket använder sig av i konflikten med Vittra
            är ett klart uttryck för denna glidning från likvärdighet via
            målstyrning till likformighet via processreglering.
          </p>
          <p xml:id="i-P8hT3KDMZgwDTcGPKDSDau">
            Skolverkets beslut har emellertid en ännu viktigare grund än
            den som redovisas som formell grund för besluten. I Dagens Nyheter
            den 30 juni 2003 klargjorde Charlotte Wieslander, undervisningsråd
            på Skolverket, vad saken verkligen gällde: "Egentligen handlar
            det om likvärdighet. Man kan tycka att det är jättesmart eftersom
            eleverna lärt sig mer på tre år, men det betyder ju att elever
            från L'Estradska har ett övertag när de söker till högskolan."
          </p>
          <p xml:id="i-Tt9iMz5s1N1gZv4DeNMhLe">
            Vad Skolverkets företrädare gör här är att platt erkänna att
            Vittras modell är bättre, även om hon vill travestera detta till
            något suspekt genom att använda ordet "jättesmart" och göra det
            till ett "rättviseproblem". Häri ligger den verkliga kärnan i
            konflikten med Vittra. Vittras befarade framgång måste stävjas
            eftersom den kan utsätta det offentliga skolväsendet för en förödande
            förlust av såväl legitimitet som attraktionskraft genom att visa
            dess undermålighet.
          </p>
          <p xml:id="i-DBArZtRF9YP7JtoZzWwfon">
            Vad är det då för modell som gör Vittra till en så farlig konkurrent?
            Svaret på denna fråga är en smula förbryllande. I grunden är "Vittras
            modell" en förlängd grundskola på gymnasienivå. Ungdomarnas utveckling
            ses som en kontinuerlig mognadsprocess som inte avslutas @ precis
            som vid grundskolan @ förrän hela skoltiden är till ända. Genom
            att undvika den traditionella kursindelningen skapas utbildningssituationer
            (case) som lär eleven att hantera pedagogiska utmaningar som är
            sammansatta och måste belysas med hjälp av olika discipliner.
            "Casen" tillåter också eleven att röra sig både fram och tillbaka
            i ett ämne, vilket ger ökade möjligheter att förbättra förståelsen
            av redan inhämtade ämneskunskaper. På det viset höjer eleven successivt
            sin ämneskompetens och det är det samlade resultatet av denna
            process som kommer att betygsättas vid gymnasietidens slut.
          </p>
          <p xml:id="i-GM2n9cFQz9e9LyH8tchkzc">
            Fördelarna med en sådan modell är kända och likaså nackdelarna
            med de kommunala skolornas kurssplittrade betygssystem. I slutbetänkandet
            av Gymnasiekommittén 2000 sammanfattas dessa nackdelar på ett
            sätt som understryker hur rätt Vittras pedagogiska inriktning
            är: "Kombinationen av att betyg skall sättas på varje avslutad
            kurs och att det finns många små kurser gör att gymnasieutbildningen
            upplevs som fragmentiserad, att helheten går förlorad och att
            progressionen i elevernas kunskapsinhämtande blir osynlig." (SOU
            2002:120, s. 265)
          </p>
          <p xml:id="i-S1xEHzswkP3SB9K2AapJP7">
            Med detta i åtanke förstår man varför Utbildningsdepartementet
            i flera år har laborerat med idén att införa ämnesbetyg i stället
            för kursbetyg. Redan i januari 2001 presenterade en arbetsgrupp
            från departementet en rapport med ett sådant förslag. Denna rapport
            remitterades av Gymnasiekommittén till ett stort antal instanser
            och svaren var entydiga: "Samtliga instanser . instämde helt eller
            delvis i analysen av bristerna i den nuvarande gymnasieutbildningen.
            Flertalet ansåg att det största problemet är att systemet motverkar
            en holistisk kunskapssyn och en progression i lärandet." (SOU
            2002:120, s. 266)
          </p>
          <p xml:id="i-2pMDaCGzEvURSAL1L7sU2J">
            Med andra ord, en i stort sett enig utbildningsopinion efterfrågar
            en pedagogisk modell som liknar Vittras holistiska och processinriktade
            modell. Därför är Skolverkets beslut så anmärkningsvärt. De som
            gör rätt och befinner sig i utvecklingens framkant bestraffas
            i stället för att uppmuntras och premieras.
          </p>
          <p xml:id="i-GxNdNHyB67RtcbE1gPXVrq">
            Ändå är det uppenbart att här finns ett viktigt principiellt
            problem att lösa. Det är orimligt att olika skolor inom det offentligt
            finansierade systemet ska bygga på pedagogiska skillnader som
            ger systematiska fördelar eller nackdelar för dem som väljer det
            ena eller det andra alternativet. Vi alla strävar efter en skola,
            som oavsett metoder ger alla ungdomar i princip lika chanser att
            lyckas i livet.
          </p>
          <p xml:id="i-d1BdLcap5d26UJALmd2Ms">
            Lösningen på detta problem kan rimligtvis inte vara, som Skolverket
            vill, att ta ifrån friskolorna den frihet som har gjort dem kreativa
            och framgångsrika. Lösningen är i stället att ge de kommunala
            skolorna samma frihet som friskolorna hittills har haft, så att
            också de kan erbjuda sina elever lika bra villkor för sin skolgång.
            Så skulle den stora strukturella orättvisan som i dag finns inom
            skolområdet @ där friskolorna har en frihet som nekas de offentliga
            @ rättas till.
          </p>
          <p xml:id="i-T8FezatycdgjhFNbgVoP1R">
            Mina frågor till statsrådet är följande:
          </p>
          <p xml:id="i-BQvH6RsKGn6pMqmvqAchBz">
            Vad avser statsrådet att göra för att säkerställa de fristående
            gymnasieskolornas pedagogiska frihet?
          </p>
          <p xml:id="i-3fJjsa7zhLwoEi84CGkYJy">
            Vad avser statsrådet att göra för att hantera konsekvenserna
            av förordningar och tjänstemannabeslut som uppenbarligen strider
            mot skollagens intentioner?
          </p>
          <p xml:id="i-VYDcZcp3QBS8RBJpqZZ4fh">
            Vad avser statsrådet att göra för att hantera betygskonsekvenserna
            av olikheten i pedagogiska metoder utan att hota de fristående
            gymnasieskolornas pedagogiska frihet?
          </p>
        </div>
      </div>
    </body>
  </text>
</TEI>
