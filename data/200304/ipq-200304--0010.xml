<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0010">
  <teiHeader>
    <fileDesc>
      <titleStmt>
        <title>rättspsykiatrin</title>
        <author>Marcelind, Ragnwi (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>rättspsykiatrin till justitieminister Thomas Bodström om rättspsykiatrin</title>
          <idno type="rdwebb">GR1010</idno>
          <ref type="dokument_url_text">http://data.riksdagen.se/dokument/GR1010/text</ref>
          <ref type="dokument_url_html">http://data.riksdagen.se/dokument/GR1010</ref>
          <ref type="dokumentstatus_url_xml">http://data.riksdagen.se/dokumentstatus/GR1010</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ha5uZXGHudhTidCuW8UjXN</idno>
            <persName>Ragnwi Marcelind</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-SdMVGCoL4YcMZ5y53QwGsV" corresp="i-Ha5uZXGHudhTidCuW8UjXN">
          <date when="2003-09-29"/>
        </correspAction>
        <correspAction type="answered" xml:id="i-5MyQ1xPbtuM7wT4eM5VSUD">
          <date when="2003-11-11"/>
        </correspAction>
        <correspAction type="received" xml:id="i-NZ2atY8MTvWyqFdpdXxbbr" corresp="i-STyFs6Gu3boin31eFp1bNM">
          <date when="2003-09-30"/>
        </correspAction>
        <correspAction type="answered" xml:id="i-FVXC7bB4vMEnQR8GAmkuVs" corresp="i-STyFs6Gu3boin31eFp1bNM">
          <date when="2003-11-11"/>
        </correspAction>
        <correspContext corresp="i-FVXC7bB4vMEnQR8GAmkuVs">
          <ref type="record" target="prot-200304--025">Riksdagens protokoll 2003/04:25 Tisdagen den 11 november</ref>
          <ref type="recordSection" target="unsetDivId">8 § Svar på interpellation 2003/04:10 om rättspsykiatrin</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Vev4CLCPzh8qnqhTxAgjbM">
            Interpellation 2003/04:10 av Ragnwi Marcelind (kd) till justitieminister
            Thomas Bodström om rättspsykiatrin
          </p>
        </div>
        <div type="ipqSubmissionInfo">
          <p xml:id="i-UP2Bmm9oSzAYe74qw9ZTXc">
            den 29 september
          </p>
        </div>
      </div>
      <div type="ipqBody">
        <div type="ipContext">
          <p xml:id="i-G5KfvhQ1cJhU6JLCgErigy">
            Alltfler överlämnas till rättspsykiatrisk vård och rehabiliteringen
            tar allt längre tid. För många landsting leder det till platsbrist
            vilket i sin tur leder till att psykiskt sjuka kriminella tränger
            undan andra patienter som behöver vård. Detta är en oroande trend.
            Landstingen ansvarar i dag både för vården och för finansieringen
            av rättspsykiatrin. Från mitten av 1990-talet ökade landstingens
            kostnader för den rättspsykiatriska vården från 850 miljoner kronor
            till 1,3 miljarder år 2000. Huvudproblemet är att landstingen
            inte kan styra tillströmningen och inte planera för den.
          </p>
          <p xml:id="i-HdENAF3eJEgmVB8rHibik7">
            I exempelvis Västra Götaland har antalet dömda till vård ökat
            med 40 % mellan 1998 och 2001. Staten utfärdar domarna, men landstingen
            har vårdansvaret. Landstingen har ingen möjlighet att säga nej
            till att ta emot dömda för vård. Följden blir att andra som behöver
            psykiatrin inte får plats. Enligt uppgift från Västra Götaland
            kan man direkt peka ut ett trettiotal fall i regionen som inte
            fått plats då de som dömts till vård fått förtur. På universitetssjukhuset
            i Umeå har rättspsykiatrin en låst avdelning med tio vårdplatser.
            Den är ständigt fullbelagd. Avdelningen tar emot dömda från Umeå,
            men också från övriga länet och Norrland. Patienter som begått
            svåra våldsbrott dominerar och har ofta allvarliga psykiska sjukdomar,
            till exempel schizofreni. Förutom att antalet personer som överlämnas
            till rättspsykiatrisk vård har ökat har även vårdtiderna blivit
            längre och de dömda har alltmer komplexa psykiska problem.
          </p>
          <p xml:id="i-R8kD4hMyFBTVwt6N7cQfTk">
            En undersökning på Rättsmedicinalverket visar att mellan 60 och
            70 % av de åtalade i Stockholm som genomgått rättspsykiatrisk
            undersökning sökt vård en kort tid, som mest ett halvår, innan
            brottet. Det är en ökning på mellan 10 och 20 % sedan 1990-talet.
          </p>
          <p xml:id="i-3MoKWqdpaES6xH8KBoVB8u">
            Enligt Sten Levander, professor i rättspsykiatri, har 80 % av
            psykvårdsplatserna i Sverige försvunnit sedan före 1960. Bara
            sedan 1985 har drygt 15 000 vårdplatser försvunnit. Budgeten har
            dragits ned till motsvarande nivå. De kraftiga reduceringarna
            av antalet vårdplatser har gjorts utan att nya former för vård
            utvecklats i tillräcklig omfattning. De vårdplatser som finns
            i dag är på korttidsnivå. Sjuka patienter skrivs ut innan de är
            färdigbehandlade @ till en öppenvård som inte fungerar. Därmed
            ökar risken för att dessa personer begår brott på grund av sin
            sjukdom.
          </p>
          <p xml:id="i-UzeYXhgYWhnREEqhyKL1yE">
            För att psykiatrivården ska kunna utvecklas och ge de behövande
            hjälp i tid måste kraftfulla insatser och förändringsarbeten vidtas.
            Om ansvaret för dem som överlämnats till rättspsykiatrisk vård
            läggs under kriminalvården blir staten kostnadsansvarig. Detta
            skulle ge möjligheter för landstingen att satsa mer på psykvården
            på hemmaplan. Modellen skulle garantera rättspsykiatrisk vård
            för dem som ska överlämnas till sådan och ge mer resurser till
            övrig psykiatrisk vård.
          </p>
          <p xml:id="i-RuHYJiaeVeEEddRZWt2RbY">
            Vilka åtgärder har ministern för avsikt att vidta för att förhindra
            att alltfler psykiskt sjuka på grund av utebliven vård begår grova
            brott?
          </p>
        </div>
      </div>
    </body>
  </text>
</TEI>
