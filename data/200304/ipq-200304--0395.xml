<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0395">
  <teiHeader>
    <fileDesc>
      <titleStmt>
        <title>den politiska utvecklingen i Bangladesh</title>
        <author>Özürküt, Sermin (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>den politiska utvecklingen i Bangladesh till utrikesminister Laila Freivalds om den politiska utvecklingen i Bangladesh</title>
          <idno type="rdwebb">GR10395</idno>
          <ref type="dokument_url_text">http://data.riksdagen.se/dokument/GR10395/text</ref>
          <ref type="dokument_url_html">http://data.riksdagen.se/dokument/GR10395</ref>
          <ref type="dokumentstatus_url_xml">http://data.riksdagen.se/dokumentstatus/GR10395</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BcpdUKhPbeES19rexxtwyD</idno>
            <persName>Sermin Özürküt</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-CbA2vtmV4bkmgNexWUWDc9" corresp="i-BcpdUKhPbeES19rexxtwyD">
          <date when="2004-03-31"/>
        </correspAction>
        <correspAction type="received" xml:id="i-V175zByxY47hgZBvH2NWV6" corresp="i-4CwyNH4xXJhZj5wdBAzmSY">
          <date when="2004-03-31"/>
        </correspAction>
        <correspAction type="answered" xml:id="i-Gc2u8vwg5f2jkgUdRwGRF2" corresp="i-4CwyNH4xXJhZj5wdBAzmSY">
          <date when="2004-04-20"/>
        </correspAction>
        <correspContext corresp="i-Gc2u8vwg5f2jkgUdRwGRF2">
          <ref type="record" target="prot-200304--098">Riksdagens protokoll 2003/04:98 Tisdagen den 20 april</ref>
          <ref type="recordSection" target="unsetDivId">3 § Svar på interpellation 2003/04:395 om den politiska utvecklingen i Bangladesh</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JpMWF7xrydgf3P9mhssLY1">
            Interpellation 2003/04:395 av Sermin Özürküt (v) till utrikesminister
            Laila Freivalds om den politiska utvecklingen i Bangladesh
          </p>
        </div>
        <div type="ipqSubmissionInfo">
          <p xml:id="i-R3Xc9gKtn5G3gPmW4d2oCj">
            den 31 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-GH8mJ5FdMt4LYAPSzWGZEq">
            Vänsterpartiet har tidigare interpellerat om situationen i Bangladesh.
            Interpellationerna har handlat om den bristande respekten för
            mänskliga rättigheter i landet i allmänhet men också om behandlingen
            av asylsökande därifrån.
          </p>
          <p xml:id="i-9uzkurbbJsmc8t4gVqoUu7">
            Tidigare interpellationer har handlat om den bangladeshiska militärens
            stora operation Clean Heart som genomfördes i flera av landets
            städer. Då sattes 40 000 soldater in mot oppositionen. Operationen
            kostade många människor livet. Många blev misshandlade och torterade.
            Särskilt grovt var det våld som riktades mot kvinnor i form av
            våldtäkt och misshandel. Till en början var dessa aktioner "spontana",
            men sattes sedermera i system av landets styrande.
          </p>
          <p xml:id="i-K5XqQKE4D6SW53EBynMnyE">
            I dag har denna situation ytterligare förvärrats sedan militär
            och polis satts in för att slå ned en rad strejker som utbrutit
            i landet. För att slå ned strejkerna har husundersökningar, och
            omfattande misshandel och våldtäkter förekommit. En ny våldsvåg
            sveper fram över landet.
          </p>
          <p xml:id="i-3aY8TpgmmocUnfq8K74GJC">
            Det allmänna läget i Bangladesh kan i korthet redovisas på följande
            sätt: Landet styrs av en talibanliknande regim. Regimen har, i
            likhet med Pakistan tidigare, inrättat Koranskolor, där eleverna
            får militär träning i kombination med indoktrinering i islamisk
            fundamentalism. Det råder laglöshet och rättsväsendet fungerar
            inte. Parlamentet fungerar inte. Regeringen använder militären
            för att slå ned opposition. Det styrande partiet, Bangladeshs
            Nationalistiska Parti, använder sig av paramilitära styrkor i
            kampen mot oppositionen. Utomrättsliga avrättningar är vanliga
            och våldtäkt av kvinnor används som ett medel för att undertrycka
            oppositionen. Kriminaliteten är omfattande och kriminella grupper
            är knutna till det styrande partiet och regeringen. Vissa kriminella
            grupper har satt i system att kidnappa människor och sälja kidnappningsoffren
            sig emellan, så att lösensumman trissas upp innan offret slutligen
            släpps.
          </p>
          <p xml:id="i-CbdZj7Gf1viWvp8BsGpuDg">
            En viktig del av den brottsliga verksamheten leds av premiärministern
            Khaleda Zias son Tarek Zia. Denne har ingen formell position i
            regeringen, men har ett omfattande inflytande på den i sin egenskap
            av maffialedare.
          </p>
          <p xml:id="i-PinF8szWocYFzhpdT66muZ">
            Den senare tidens utveckling visar att situationen i Bangladesh
            försämrats ytterligare. Den korruption som tidigare var stor har
            förvärrats. Kriminaliteten ökat. Rättssäkerhet existerar inte
            i landet. På så vis förvandlas oppositionen till regeringens villebråd.
          </p>
          <p xml:id="i-36wziwXFF9tCtWFiAJ8a7c">
            Det tyngsta bördan av förtrycket bär och de svåraste offren för
            vanstyret i landet är kvinnorna. Det är hög tid att på allvar
            erkänna det som erkänts när det gäller konflikterna i före detta
            Jugoslavien: att våldtäkt av kvinnor inte enbart kan betraktas
            som en kriminell handling i allmänhet, utan specifikt används
            som ett politiskt vapen mot politiska motståndare och fiender.
            Detta måste erkännas också när det gäller situationen i Bangladesh,
            där konflikten mellan olika politiska riktningar börjar ta sig
            inbördeskrigets former.
          </p>
          <p xml:id="i-SNt2hnWciiRSYsFkjmG1Rt">
            Det är uppenbart att befolkningen i Bangladesh behöver en annan
            än den nu korrumperade regering som kom till makten 2001. Bangladesh
            behöver en regering som respekterar de mänskliga rättigheterna,
            kvinnors rättigheter och barns rättigheter.
          </p>
          <p xml:id="i-2pnpEtww5zhvo3zmPBuKYt">
            Mot bakgrund av den våldsamma och dystra utveckling under senare
            år i Bangladesh vill jag fråga utrikesministern:
          </p>
          <p xml:id="i-DNdLzSsBvxowzrm1xg9SKF">
            Vilka initiativ avser utrikesministern att vidta för Sveriges
            del, inom FN och EU och andra internationella organ för att respekten
            för de mänskliga rättigheterna i Bangladesh ska förbättras?
          </p>
          <p xml:id="i-QHphtSKQYsM2VLe2XN73HQ">
            Vilka initiativ avser utrikesministern att vidta för Sveriges
            del, inom FN och EU och andra internationella organisationer för
            att hejda våldsutvecklingen i Bangladesh och medverka till att
            landet slår in på en väg mot ökande respekt för demokratin?
          </p>
          <p xml:id="i-R1spCAQKbkufK1mR9NZYyq">
            Vilka initiativ avser utrikesministern att vidta för att kvinnor,
            som flytt undan den nu sittande regimens politiska terror och
            som följd av denna terror utsatts för våldtäkt och misshandel,
            inte ska betraktas som offer för kriminell handling i allmänhet,
            utan betraktas som misshandlade och torterade politiska flyktingar
            och som sådana erhålla politisk asyl i Sverige?
          </p>
        </div>
      </div>
    </body>
  </text>
</TEI>
