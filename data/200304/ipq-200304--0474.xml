<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0474">
  <teiHeader>
    <fileDesc>
      <titleStmt>
        <title>tidskrifterna och mediekoncentrationen</title>
        <author>Pedersen, Peter (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>tidskrifterna och mediekoncentrationen till kulturminister Marita Ulvskog om tidskrifterna och mediekoncentrationen</title>
          <idno type="rdwebb">GR10474</idno>
          <ref type="dokument_url_text">http://data.riksdagen.se/dokument/GR10474/text</ref>
          <ref type="dokument_url_html">http://data.riksdagen.se/dokument/GR10474</ref>
          <ref type="dokumentstatus_url_xml">http://data.riksdagen.se/dokumentstatus/GR10474</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <persName>Peter Pedersen</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>Marita Ulvskog</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-CSFoEnDcMnJXhGVTcYsM1W" corresp="i-KnfRfemwD98TyCA1A8KCeX">
          <date when="2004-05-06"/>
        </correspAction>
        <correspAction type="answered" xml:id="i-Hd6LsPerjjEw7g5Yc581gA">
          <date when="2004-06-01"/>
        </correspAction>
        <correspAction type="answered" xml:id="i-DHwqtD7LoiEP5jUpmP7f36">
          <date when="2004-06-01"/>
        </correspAction>
        <correspAction type="received" xml:id="i-9BzqzDq1BrU14ybuFYNGEf" corresp="i-JchxQfU1zc3XVbvadFgBSn">
          <date when="2004-05-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-HLt15Sd7Gk6CAhQicLjHMg">
            Interpellation 2003/04:474 av Peter Pedersen (v) till kulturminister
            Marita Ulvskog om tidskrifterna och mediekoncentrationen
          </p>
        </div>
        <div type="ipqSubmissionInfo">
          <p xml:id="i-Uo87Bckf4GgJsJKCXa4S1w">
            den 6 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DmjbsjJd4uSGzM6ne3gKhR">
            I Demokratiutredningens slutbetänkande står det att "även relativt
            små tidskrifter kan spela en stor roll för opinionsbildningen
            och det offentliga samtalet. Den roll organisationstidskrifter
            och kulturtidskrifter spelar i samhället har försummats såväl
            inom forskningen som i mediepolitiken".
          </p>
          <p xml:id="i-PHknqKXziZrQErSJMprNwR">
            Vi vill se ett slut på den försummelsen. Kulturtidskrifternas
            möjligheter att nå ut krymps för närvarande alltmer. Det handlar
            om höjda porton och om urholkade statliga bidrag, men det handlar
            också, och framför allt, om distributionen och det monopol som
            nu alltmer drar åt strypsnaran om de små och fattiga, de som stått
            emot den mediala likriktningen och kommersialiseringen, de som
            inte hör till Bonnierhuset och de som inte kan betala Tidsams
            eller Interpress höga avgifter.
          </p>
          <p xml:id="i-X9pQigQL7hq6hSBVpsadrV">
            Sedan Dan Josefsson skrev om "Tidsamskandalen" i tidskriften
            ETC för fem år sedan har situationen försämrats ytterligare. Förutom
            Tidsam, det Bonnierägda företaget som med höga krav på upplagor
            och avgifter motar ut de små tidskrifterna, har distributionsbolaget
            Inter-Press och Press-Stop-butikerna funnits som en möjlighet
            för de ekonomiskt mindre bemedlade.
          </p>
          <p xml:id="i-Kju9525q59tZtAfcxXfp7r">
            Men Interpress har nästan fördubblat sina avgifter sedan 1997/98
            och ägs numera av Reitangruppen som också äger Narvesen International,
            detta företag äger i sin tur Pressbyrån. Press-Stop-butikerna
            har tidigare för en billig penning tagit emot tidskrifter via
            Nätverkstan Ekonomitjänst, som hjälper fattiga tidskrifter med
            administrationen.
          </p>
          <p xml:id="i-LpPau3t2Z1jLdnFSpxDMMT">
            Nu går Press-Stop upp i Pressbyrån och det strömmar in vittnesbörd
            om svårigheter för de små tidskrifterna, de som Demokratiutredningen
            ville värna. På Nätverkstans Ekonomitjänst, som mot en låg avgift
            hjälpt fattiga tidskrifter både med ekonomi och distribution är
            man orolig. Enligt en artikel i nättidningen Tidskrift nu säger
            man att situationen är oviss. De får leverera tills sista Press-Stop-butiken
            är nedlagd, men sedan gäller deras avtal inte längre.
          </p>
          <p xml:id="i-QuBXC1B9qHCY2LNLHtskcp">
            Pressbyrån har ett slutet kassasystem som inte tar in någon annan
            distribution än den som går via Tidsam och Interpress. Med de
            nya avtalen blir avgifterna mycket högre och det krävs att tidskrifterna
            ska uppnå en större försäljning. Det är ett krav som många kulturtidskrifter
            har svårt att leva upp till eftersom de kommer ut för sällan.
          </p>
          <p xml:id="i-9FQBKBffVYmatEAiUwMgRb">
            Mediekoncentrationen håller på att fullbordas. Med endast två
            stora företag på marknaden går det att pressa upp priserna till
            dess att de små "olönsamma" kulturtidskrifterna faller ifrån.
            De har i praktiken ingen valfrihet alls.
          </p>
          <p xml:id="i-BZhDErzoqebxmxd6gbVHyX">
            Konkurrensverket kom nyligen med en rapport om konkurrens och
            samarbete inom medierna. Där konstateras att frågan huruvida konkurrenslagen
            är tillämplig på medieområdet bör klargöras genom lagstiftning.
            "De delade meningar som råder i dag skapar en otillfredsställande
            rättsosäkerhet." Rapportförfattaren anser också att regeringen
            bör se över distributionsstödet till dagspressen i syfte att förändra
            eller avveckla stödet, att den pressutredning som regeringen föreslagit
            bör få i uppdrag att se över driftstödet och analysera effekterna
            av ett eventuellt slopat stöd. Och kulturministern drar slutsatsen
            (Riksdag och Departement 2004:3) att det behövs ett nytt regelverk.
          </p>
          <p xml:id="i-UrAcuz2K2T64Vh9yyaQgNr">
            Stödet till kulturtidskrifterna har samma grund som stödet till
            dagspressen: allas vår yttrandefrihet. Den utlovade pressutredningen
            bör få i uppdrag att ta upp också kulturtidskrifternas situation.
            Vi måste skyndsamt ta tag i frågan om ägarkoncentrationen inom
            medievärlden.
          </p>
          <p xml:id="i-4eytkLhk1L2pqdzvxF9Cbe">
            Det förslag som lades fram av den förra utredningen stöddes av
            Vänsterpartiet. Vår representant i utredningen ville också då
            inkludera tidskrifterna, men fick vid den tidpunkten ännu inget
            stöd för detta i den majoritet som tillsammans med (v) stod bakom
            utredningens resultat @ (s), (c) och (mp) @ och det ledde aldrig
            till något regeringsförslag. Det blåste hård motvind i våra stora
            dagstidningar.
          </p>
          <p xml:id="i-uBMPLwt5Tv1f6pW7GQar3">
            Det är en intressant tillbakablick att se vilka som den gången
            upprördes i spalterna över detta försök till "attentat mot öppna
            medier". Det var bland annat moderaten Anders Björck, dåvarande
            ordföranden i Sveriges Radios styrelse, kristdemokraten Karin
            Johansson tillsammans med förre Expressenchefen Olle Wästberg
            (DN den 22 mars 1999) och, föga överraskande, Bengt Braun, Bonniers
            koncernchef (SvD den 17 augusti 1999).
          </p>
          <p xml:id="i-FkENYYLVUYk7yYeizcPFMu">
            Den 25 mars 2001 (på DN Debatt) återkom Anders Björck, nu tillsammans
            med kristdemokraten Göran Hägglund, och hotade kulturministern
            med folkomröstning(!), om hon tänkte driva igenom förslaget. Det
            drogs tillbaka. Konkurrensverket fick i uppdrag att utreda frågan
            om huruvida konkurrenslagstiftningen är tillämpbar på medieområdet.
          </p>
          <p xml:id="i-UWWryCb6ipoHicTaSL1yZB">
            Nu vet vi att så är fallet. Det behövs lagstiftning mot ägarkoncentrationen.
            Hotet mot kulturtidskrifterna är dessutom mer akut än någonsin.
            Inom Vänsterpartiet menar vi att ägarkoncentrationen i medierna
            snarast måste upp på bordet igen och att kulturtidskrifterna inte
            får glömmas bort i detta sammanhang.
          </p>
        </div>
        <div type="ipQuestion">
          <p xml:id="i-NqNp7rwTFA5W4wgJNJcJkd">
            Mina frågor till kulturministern blir:
            <list rend="unordered">
              <item>
                1. Är ministern beredd att snabbt vidta åtgärder för att lagstifta
                mot mediekoncentrationen?
              </item>
              <item>
                2. Är ministern beredd att hävda att mediedistributionen ska
                behandlas i samma sammanhang som den övriga mediekoncentrationen?
              </item>
              <item>
                3. Är ministern beredd att verka för att den utlovade pressutredningen
                även inkluderar kulturtidskrifternas situation?
              </item>
            </list>
          </p>
        </div>
      </div>
    </body>
  </text>
</TEI>
