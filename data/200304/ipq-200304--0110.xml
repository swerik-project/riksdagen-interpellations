<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0110">
  <teiHeader>
    <fileDesc>
      <titleStmt>
        <title>miljöbalken</title>
        <author>Grönlund, Anna (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>miljöbalken till miljöminister Lena Sommestad om miljöbalken</title>
          <idno type="rdwebb">GR10110</idno>
          <ref type="dokument_url_text">http://data.riksdagen.se/dokument/GR10110/text</ref>
          <ref type="dokument_url_html">http://data.riksdagen.se/dokument/GR10110</ref>
          <ref type="dokumentstatus_url_xml">http://data.riksdagen.se/dokumentstatus/GR10110</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-P9fVT6wJo29FgZWPQLxr6o</idno>
            <persName>Anna Grönlund</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-SnUXquVaWW2TxjzvRKXmpy" corresp="i-P9fVT6wJo29FgZWPQLxr6o">
          <date when="2003-11-14"/>
        </correspAction>
        <correspAction type="received" xml:id="i-RXgxiaBhhm4b3Hiyg9XVTM" corresp="i-4f2bAEUboRxqAf7W8Ybmzm">
          <date when="2003-11-14"/>
        </correspAction>
        <correspAction type="answered" xml:id="i-6MCkVziKZe4XW55TDx59yC">
          <date when="2003-11-25"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7z1BAGBqZ3hWuooqaBBBne">
            Interpellation 2003/04:110 av Anna Grönlund (fp) till miljöminister
            Lena Sommestad om miljöbalken
          </p>
        </div>
        <div type="ipqSubmissionInfo">
          <p xml:id="i-6jMrAQ62ETK2kFSU2S879p">
            den 14 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RBkfpX58ziGD5qepqnxc4g">
            Riksdagen fattade beslut om miljöbalken 1998. Tanken med miljöbalken
            var att ta ett samlat grepp på miljöfrågorna samt att fokusera
            och lyfta fram vikten av miljöarbetet. Kravnivån på företag och
            organisationer höjdes. Att Sverige ska vara ett föregångsland
            där långsiktigt hållbart miljöarbete är av hög prioritet är nog
            de flesta överens om.
          </p>
          <p xml:id="i-KtMvQ9R9Y935JhVahLYdMV">
            Problemet är att miljöbalken inte fått de effekter som den dåvarande
            majoriteten hade tänkt sig. I stället för att vara ett kraftfullt
            instrument i kampen för en bättre miljö har miljöbalken många
            gånger kommit att bli orsak till omfattande administrativa bekymmer
            både för tillsynsmyndigheter och för företag och organisationer.
          </p>
          <p xml:id="i-2rCiJJX3m9H95wiRwMP12M">
            Ett av problemområdena i balken är miljösanktionsavgifterna.
            Två exempel på detta:
          </p>
          <p xml:id="i-KsuyKYpCGAtZPLC16Gshjo">
            En företagare på Gotland lämnade in en anmälan om solarieverksamhet
            40 dagar för sent. Han påfördes en miljösanktionsavgift på 5 000
            kr och dömdes i hovrätten till 30 dagsböter. En sådan dubbelbestraffning
            för en försenad blankett kan knappast anses vara rimlig. Hade
            samma blankett varit försenad i en annan kommun hade saken med
            största sannolikhet över huvud taget aldrig anmälts till åklagare.
          </p>
          <p xml:id="i-PmQnauqwmzd8Naquw72ERU">
            En färghandlare i Danderyd missade att märka fyra färgburkar
            på lagret med blindskrift och påfördes en miljösanktionsavgift
            på 30 000 kr. Ledamöterna i nämnden insåg orimligheten i miljösanktionsavgiften
            och sänkte beloppet till 15 000 kr, och bröt därmed mot lagen.
          </p>
          <p xml:id="i-MQKLCqmv4V6oNcATnS8qE8">
            Dessa fall kan jämföras med Enköpings kommun. Där underlät ledamöterna
            i miljönämnden att påföra miljösanktionsavgifter på företag som
            lämnat försenade miljörapporter. Deras agerande strider mot lagen
            och politikerna har dömts till dagsböter av hovrätten.
          </p>
          <p xml:id="i-EAm8oFXkmcyViKM3jNKsJo">
            Det finns en rättsosäkerhet i att kommuner tillämpar lagen på
            olika sätt. Och det innebär att vissa företag får konkurrensfördelar
            genom att de är belägna i kommuner där de kommunala tjänstemännen
            inte följer lagen.
          </p>
          <p xml:id="i-QTjg9oKXwCQXxz9fuD74QQ">
            Mot bakgrund av detta vill jag fråga statsrådet:
          </p>
          <p xml:id="i-XorLdrYXH5ighzQ2KTrJ91">
            Vad avser miljöministern att göra för att komma till rätta med
            de orimligheter som miljöbalken för med sig för svenska småföretag?
          </p>
          <p xml:id="i-qynURpabHbhX1VrVu7jCM">
            Vad avser miljöministern att göra för att lagen ska tolkas på
            ett likvärdigt sätt i hela landet?
          </p>
        </div>
      </div>
    </body>
  </text>
</TEI>
