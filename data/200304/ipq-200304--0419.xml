<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0419">
  <teiHeader>
    <fileDesc>
      <titleStmt>
        <title>statsministerns uttalanden och agerande i Europa</title>
        <author>Carlsson, Gunilla (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>statsministerns uttalanden och agerande i Europa till utrikesminister Laila Freivalds om statsministerns uttalanden och agerande i Europa</title>
          <idno type="rdwebb">GR10419</idno>
          <ref type="dokument_url_text">http://data.riksdagen.se/dokument/GR10419/text</ref>
          <ref type="dokument_url_html">http://data.riksdagen.se/dokument/GR10419</ref>
          <ref type="dokumentstatus_url_xml">http://data.riksdagen.se/dokumentstatus/GR10419</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-W9g5g3nUh3Fu7mKUtFoBFH</idno>
            <persName>Gunilla Carlsson i Tyresö</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-FxrfgUep6oHX8Z57qD9g35" corresp="i-W9g5g3nUh3Fu7mKUtFoBFH">
          <date when="2004-04-06"/>
        </correspAction>
        <correspAction type="received" xml:id="i-5WUzW2pS7h3UyXZGwpxeiX" corresp="i-4CwyNH4xXJhZj5wdBAzmSY">
          <date when="2004-04-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Rxi7JSfPywhfWeC7Ws4Rgd">
            Interpellation 2003/04:419 av Gunilla Carlsson i Tyresö (m) till
            utrikesminister Laila Freivalds om statsministerns uttalanden
            och agerande i Europa
          </p>
        </div>
        <div type="ipqSubmissionInfo">
          <p xml:id="i-VoXtw4gvYXFjFStcpYWjgp">
            den 6 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JRvAfHf8rc4incGM3cVDCX">
            Statsministern initierade för en tid sedan debatten om så kallade
            övergångsregler vid de nya medlemsstaternas inträde i den europeiska
            unionen genom att varna för risken för "social turism" från dessa
            länder. Statsministerns uttalanden om social turism togs på många
            håll mycket illa upp, inte minst i våra grannländer Estland, Lettland,
            Litauen och Polen.
          </p>
          <p xml:id="i-BJ6JGtDZ8doJHyVHyWw92L">
            I samband med minneshögtiden i Madrid efter terrorbombningarna
            valde statsministern att i stället besöka ett svenskt lantbruk
            och låta Sverige representeras av statsrådet Lund. Samtidigt representerades
            till exempel Finland av sin statschef, Norge och Danmark av respektive
            lands kronprinsar, Storbritannien av både landets kronprins och
            premiärminister, Tyskland av förbundskanslern och Frankrike av
            dess president. Statsministerns prioritering har väckt uppmärksamhet
            och på sina ställen vrede, främst i Spanien men också i andra
            delar av unionen.
          </p>
          <p xml:id="i-6tdUA1Bsd1FamGqLQwUSCK">
            I en intervju i finska Hufvudstadsbladet sade statsministern
            enligt TT följande: "Om de tror att vi ska ta ut höga skatter
            i Sverige, Finland och Danmark och skicka pengar till Östeuropa
            för att där ska finnas en överklass som inte betalar skatt så
            är det inte hållbart." I intervjun hävdar statsministern också
            att han ser hinder för de baltiska länderna att delta i det nordiska
            samarbetet eftersom det bygger på en "språkgemenskap". Vidare
            jämför statsministern den finska Nato-debatten med "en seminarieövning".
            Statsministern lyckas i denna intervju blanda sig i de nya medlemsländernas
            inre angelägenheter och skattepolitik. Dessutom betonar statsministern
            i onödan hinder för ett viktigt samarbete kring Östersjön där
            de baltiska staterna i Nordiska rådet skulle stärka samarbetet
            samt uttalar sig nedlåtande om den säkerhetspolitiska debatten
            i Finland. Dessutom bidrar han till den felaktiga föreställningen
            att Sveriges EU-avgift skulle ha signifikant betydelse för vårt
            skattetryck. Avgiften är i år knappt 25 miljarder kronor. Det
            är drygt 3 % av de statliga utgifterna. En stor del av dessa medel
            återförs på olika vis till Sverige.
          </p>
          <p xml:id="i-WNikHFTMnBAU3MbK4ySq7D">
            Sverige ses på sina ställen inom unionen som den "ofrivilliga
            europén". Vi uppfattas som landet som visserligen är medlem i
            EU, men som fortfarande efter snart ett decenniums medlemskap
            tvekar att fullt ut delta i samarbetet. Nej-et till införandet
            av euron förstärkte denna bild. Mot bakgrund av folkomröstningsresultatet
            är det av stor betydelse att Sverige framstår som en engagerad
            partner i det europeiska samarbetet. Vår bedömning är att statsministern
            genom sina uttalanden i de tre ovan beskrivna fallen skadat vår
            trovärdighet inom EU. Dessutom bidrar han negativt till att Sverige
            ska kunna spela en aktiv och ledande roll i ett växande Östersjösamarbete.
          </p>
          <p xml:id="i-TjZVMTLEYbaFn77sEdf8S">
            Statsministerns uttalanden och agerande riskerar att bidra till
            att utvidgningens alla fördelar inte tas till vara och att Sveriges
            möjligheter till nya och viktiga allianser inte beaktas.
          </p>
          <p xml:id="i-SC4kcTN1R1i56WP7GHi3V5">
            Mot bakgrund av ovanstående vill jag ställa följande frågor till
            utrikesministern:
          </p>
          <p xml:id="i-LbxArfNCaQ3YkGreh7bWkr">
            Vilka åtgärder avser utrikesministern att vidta för att minimera
            den skada som statsministern kan ha orsakat Sveriges relationer
            med Spanien, de baltiska länderna samt övriga kandidatländer i
            Östeuropa?
          </p>
          <p xml:id="i-3HPagmNdw9zDEDnyxPUVD4">
            Hur avser utrikesministern att kompensera den restriktiva inställning
            som statsministern ger uttryck för vad gäller Estlands, Lettlands
            och Litauens deltagande i det nordiska samarbetet så att Sverige
            kan agera med bättre ledarskap och engagemang i Östersjösamarbetet,
            vars betydelse nu ökar?
          </p>
        </div>
      </div>
    </body>
  </text>
</TEI>
