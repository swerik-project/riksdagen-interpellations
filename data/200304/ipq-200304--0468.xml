<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0468">
  <teiHeader>
    <fileDesc>
      <titleStmt>
        <title>jämställdhetspolitiken</title>
        <author>Schyman, Gudrun (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>jämställdhetspolitiken till statsminister Göran Persson om jämställdhetspolitiken</title>
          <idno type="rdwebb">GR10468</idno>
          <ref type="dokument_url_text">http://data.riksdagen.se/dokument/GR10468/text</ref>
          <ref type="dokument_url_html">http://data.riksdagen.se/dokument/GR10468</ref>
          <ref type="dokumentstatus_url_xml">http://data.riksdagen.se/dokumentstatus/GR10468</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <persName>Gudrun Schyman</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RphUrbXCa2MsvfTWQ2C4go" corresp="i-LzYBGnvuhNHdQ7LQKPA6UJ">
          <date when="2004-05-05"/>
        </correspAction>
        <correspAction type="received" xml:id="i-5rmAiy691iZ1VqWuvsjtRK">
          <date when="2004-05-05"/>
        </correspAction>
        <correspAction type="answered" xml:id="i-E8aCxNbLpi3jy45tYhsygK">
          <date when="2004-06-02"/>
        </correspAction>
        <correspAction type="received" xml:id="i-RyjCb7B9K9iNNegqmMEe57" corresp="i-3kVCtR7mCK6mW2F6oaBMR5">
          <date when="2004-05-05"/>
        </correspAction>
        <correspAction type="answered" xml:id="i-9iy442MAuWVtSYDzhsqX8v" corresp="i-GFJcxAB9fyzG2VN1HakscJ">
          <date when="2004-06-02"/>
        </correspAction>
        <correspContext corresp="i-9iy442MAuWVtSYDzhsqX8v">
          <ref type="record" target="prot-200304--126">Riksdagens protokoll 2003/04:126 Onsdagen den 2 juni</ref>
          <ref type="recordSection" target="unsetDivId">3 § Svar på interpellation 2003/04:468 om jämställdhetspolitiken</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7pxjAXY1YSq8BmZdhf1EWV">
            Interpellation 2003/04:468 av Gudrun Schyman (v) till statsminister
            Göran Persson om jämställdhetspolitiken
          </p>
        </div>
        <div type="ipqSubmissionInfo">
          <p xml:id="i-SoXLiwMuGvwM3XJZQXJ53N">
            den 5 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MwKU1xWuBWQbz15RduSb1o">
            Statsministern uttryckte för ett antal år sedan att han, såväl
            som det parti han leder, omfattar den feministiska analysen. Det
            är naturligtvis utmärkt. Ju fler som inser att frågan om att bryta
            den patriarkala samhällsstrukturen är central, desto bättre. Jag
            vill i denna interpellation fråga vilka konsekvenser denna analys
            får för organiseringen av jämställdhetspolitiken.
          </p>
          <p xml:id="i-MuHtVNXqoY1Yxbn5sHpMqB">
            Det övergripande målet för svensk jämställdhetspolitik är att
            "kvinnor och män skall ha samma möjligheter, rättigheter och skyldigheter
            inom alla väsentliga områden i livet". I regeringens senaste skrivelse
            om jämställdhetspolitiken (skr. 2002/03:140) konstateras att "trots
            en lång historia av aktivt jämställdhetsarbete präglas vårt samhälle
            fortfarande av en könsmaktsordning. Arbetet måste fortsättningsvis
            ges en mer feministisk inriktning. Det innebär att vi måste vara
            medvetna om att det råder en könsmaktsordning, att kvinnor är
            underordnade och män är överordnade, och vilja förändra den".
          </p>
          <p xml:id="i-631MPXKy8NdRxS5bYaKomY">
            Hur ska då denna feministiska jämställdhetspolitik realiseras?
            Jo, genom strategin gender mainstreaming, eller jämställdhetsintegrering.
          </p>
          <p xml:id="i-PrjEeBWRy3Wnn4pynG3NDA">
            Konkret innebär detta att ansvaret för att göra analysen och
            genomföra politiken ligger på varje enskild minister och är uppdelad
            på varje departement. I den bästa av världar skulle denna strategi
            kunna vara ändamålsenlig. Där skulle den minister som har justitiefrågor
            på sitt bord omgående ta sitt ansvar och inhämta kunskaper om
            vilka åtgärder som krävs för att Sveriges rättsväsende upphör
            att diskriminera kvinnor i våra rättssalar. Likaså skulle då förstås
            arbetsmarknadsministern lägga stor del av sin tid på att se till
            att den omfattande könsdiskrimineringen (låga löner, ofrivilliga
            deltider, uppsägningar under föräldraledigheter med mera) på arbetsmarknaden
            upphörde.
          </p>
          <p xml:id="i-Qc5wbotEwPtrisA2KMwDgp">
            Men resultatet av mainstreaming har i mycket blivit någonting
            helt annat. Det vi kan se är hur jämställdhetsfrågor faller mellan
            olika ministrarnas stolar och hur frågor "mainstreamas bort" från
            dagordningen.
          </p>
          <p xml:id="i-98Xk8PiFjTb6HsuNGMSbKE">
            Vad gör statsministern när denna, i teorin tilltalande, strategi
            inte fungerar? När resultatet i stället blir att frågan om förkortad
            arbetstid försvinner från den politiska agendan, när sexbrottslagar
            fördröjs på grund av att de utmanar den patriarkala ordningen.
            Eller när föräldraförsäkringsfrågan i stället för att handla om
            föräldrarnas gemensamma ansvar för sina barn och fördelningen
            av obetalt och betalt arbete, domineras av en minister som i stället
            skapar en falsk motsättning mellan barn- och jämställdhetsperspektiv.
          </p>
          <p xml:id="i-Lxcr1swJ9MmKp6QQGP7a5w">
            Låt oss ta frågan om föräldraförsäkring som exempel på regeringens
            feministiska politik.
          </p>
          <p xml:id="i-9ejthbGTWNPJmWxRLzPuRS">
            I stort sett samtliga aktörer som har att hantera löneskillnader
            mellan könen har konstaterat ett avgörande samband mellan ansvar
            för det obetalda arbetet (hem och barn) och lönediskriminering.
            Inte minst tydliggjordes detta under arbetsmarknadsutskottets
            offentliga utfrågning om löneskillnader mellan kvinnor och män,
            som hölls den 21 oktober 2003, där i stort sett samtliga deltagare
            var överens om det centrala i att få till stånd en jämnare fördelning
            av föräldraledigheten.
          </p>
          <p xml:id="i-BzoFnn2foTmhX8Zv5nDuc5">
            Vad händer då när denna politiska fråga hamnar hos den feministiska
            regeringen? Under våren har jag frågat tre olika ministrar om
            deras hållning i denna fråga och jag har fått lika många olika
            svar. Familjeminister Berit Andnor vill absolut inte individualisera
            föräldraförsäkringen. Hon säger att föräldraförsäkringen är till
            för barnets bästa och att den redan är "delad" eftersom man kan
            överlåta stora delar av försäkringen till den andra föräldern.
            Hon vill inte "tvinga" papporna att vara hemma med barnen.
          </p>
          <p xml:id="i-SPtBPbJoZnszGa2boqicQc">
            Arbetsmarknadsminister Hans Karlsson har inget inflytande över
            familjepolitiken och föräldraförsäkringen, men upprörs över att
            kvinnor får lägre lön än män. Han kommer inte åt en nyckel till
            det som skulle kunna lösa 2000-talets stora demokrati- och arbetsmarknadsproblem:
            den diskriminerande behandlingen av kvinnor.
          </p>
          <p xml:id="i-THgqUiTzZ5yi3MCagAjdNb">
            Jämställdhetsminister Mona Sahlin anser att de reserverade pappamånaderna
            i föräldraförsäkringen har inneburit steg framåt för att öka mäns
            uttag av föräldrapenningen och ser en delad föräldraförsäkring
            som en möjlighet.
          </p>
          <p xml:id="i-2ttXa6E4wkhrmiJ1x1ViSM">
            Tre olika svar från tre olika ministrar, som allihop har ansvaret
            att föra en feministisk politik. Vad säger statsministern? Som
            regeringschef i en feministisk regering är det naturligtvis statsministern
            som har huvudansvaret för politiken.
          </p>
          <p xml:id="i-CNxN9CWjRzy9VmV5KHkXFK">
            När denna centrala fråga får en så, ur feministisk synvinkel,
            tveksam och olikartad analys måste man ju ställa sig frågan om
            det inte är något systemfel i organiseringen av politiken.
          </p>
          <p xml:id="i-8C3FsMn9PxXwJQxAn3mb53">
            Borde inte regeringen i högre grad ta konsekvensen av att feminismen
            också medför förpliktelser? Den kräver handling och ett tydligt
            politiskt ansvar. Som jag ser det krävs en ansvarig minister med
            övergripande mandat, ett eget departement och till det en egen
            myndighet.
          </p>
          <p xml:id="i-KR9nc49FPPB98LoUXRmYC1">
            Hade vi även ett jämställdhetsutskott i riksdagen, så skulle
            vi kunna hjälpas åt att än mer utveckla den politik som behövs
            för att minska könsmaktsordningens makt över våra liv.
          </p>
        </div>
        <div type="ipQuestion">
          <p xml:id="i-2noWdXP8fChFzESRprnkgK">
            Med anledning av det ovan nämnda frågar jag statsministern:
            <list rend="unordered">
              <item>
                1.Kommer statsministern att ta inititiv till att förändra det
                faktum att regeringens mainstreaming-strategi har sådana uppenbara
                brister?
              </item>
              <item>
                2.Avser statsministern att vidta några åtgärder för att säkra
                att jämställdhetspolitiken får ett tydligare feministiskt maktperspektiv?
              </item>
              <item>
                3.Avser statsministern att genomföra någon förändring och förstärkning
                av organiseringen av jämställdhetspolitiken, exempelvis i form
                av eget departement?
              </item>
            </list>
          </p>
        </div>
      </div>
    </body>
  </text>
</TEI>
