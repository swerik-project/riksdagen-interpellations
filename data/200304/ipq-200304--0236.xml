<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0236">
  <teiHeader>
    <fileDesc>
      <titleStmt>
        <title>spelberoende</title>
        <author>Runegrund, Rosita (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>spelberoende till socialminister Lars Engqvist om spelberoende</title>
          <idno type="rdwebb">GR10236</idno>
          <ref type="dokument_url_text">http://data.riksdagen.se/dokument/GR10236/text</ref>
          <ref type="dokument_url_html">http://data.riksdagen.se/dokument/GR10236</ref>
          <ref type="dokumentstatus_url_xml">http://data.riksdagen.se/dokumentstatus/GR10236</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-43NmWWYd8vEgZrkoXWWCXx</idno>
            <persName>Rosita Runegrund</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Kv7kyp9KbhNHrbrwWcVmLv" corresp="i-43NmWWYd8vEgZrkoXWWCXx">
          <date when="2004-01-20"/>
        </correspAction>
        <correspAction type="received" xml:id="i-DtNU8eSgF1Y6bZeycaS8Ye" corresp="i-ESKbhHz2VETwMj9meYcmxk">
          <date when="2004-01-20"/>
        </correspAction>
        <correspAction type="answered" xml:id="i-BJBbbr3YnFHPgMLDU2J7Pv" corresp="i-A5R84cTmpky3NHJ7nLKaEt">
          <date when="2004-02-19"/>
        </correspAction>
        <correspContext corresp="i-BJBbbr3YnFHPgMLDU2J7Pv">
          <ref type="record" target="prot-200304--072">Riksdagens protokoll 2003/04:72 Torsdagen den 19 februari</ref>
          <ref type="recordSection" target="unsetDivId">4 § Svar på interpellation 2003/04:236 om spelberoende</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VPR7hDWhdL8DcCPhpKyUtP">
            Interpellation 2003/04:236 av Rosita Runegrund (kd) till socialminister
            Lars Engqvist om spelberoende
          </p>
        </div>
        <div type="ipqSubmissionInfo">
          <p xml:id="i-EHhS6qVMwHZxHnpN9GawwC">
            den 20 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-N3XTr3czE2eRPt33HK2yAd">
            Den svenska spelmarknaden omsätter årligen mer än 35 miljarder
            kronor. Varje svensk, alla inräknade, spelade i genomsnitt för
            nästan 4 000 kronor var. Och statens egna spelbolag, Svenska Spel,
            gör ständigt rekordvinster. Svenska Spels vd kan årligen överlämna
            miljardbelopp till finansminister Bosse Ringholm och svenska staten.
          </p>
          <p xml:id="i-JDrtBj1zGASaei2ZLYJuvm">
            Men trots de rekordvinster som staten gör på svenskarnas spelande,
            satsas försvinnande små belopp på stävjande av spelmissbruket.
            Endast 19 miljoner kronor går årligen till att bromsa spelandets
            skadeverkningar. Det motsvarar bara 2 kr per svensk och år. Mer
            än så är inte det sociala ansvarstagandet värt för staten.
          </p>
          <p xml:id="i-SfWjUxiGSPp73X7ugULJKG">
            Är det förresten trovärdigt att påstå att det sociala ansvarstagandet
            står i centrum i försvaret av spelmonopolet när Svenska Spel sorterar
            under Finansdepartementet? Två andra statligt ägda bolag som saluför
            produkter med missbruksrisk är Apoteket och Systembolaget. Dessa
            bolags verksamheter har funnits vara av sådan social angelägenhet
            att de sorterar under Socialdepartementet.
          </p>
          <p xml:id="i-YPdkuH9NZ83pSccQzeGu4o">
            Socialministern talade häromåret vid en konferens om spelberoende
            om att spelmissbruk "är ett beroende som kan jämföras med olika
            drogmissbruk och få samma tragiska följder". Med hänsyn till detta
            resonemang kan det tyckas vara logiskt att det statliga företag
            som orsakar problemen styrs av det departement som ansvarar för
            skadorna som uppstår. Men denna logik omfattar alltså inte Svenska
            Spel.
          </p>
          <p xml:id="i-2xekrwLo8UzTdEwfDsf5tD">
            År 2002 spenderade Svenska Spel 271 miljoner på reklam. För att
            locka svenskarna till att spela bort ytterligare miljarder gav
            Svenska Spel ett kontroversiellt erbjudande på sina nyöppnade
            Internetspel: "Börja spela på svenskaspel.se @ vi bjuder på tio
            kronor att spela för". I samma syfte har Svenska Spel även erbjudit
            spelare gratislotter som introduktionserbjudande för spel på Internet.
            Det hade varit spännande att höra vad socialministern eller Folkhälsoinstitutet
            hade haft att säga om motsvarigheten med gratisdrinkar på Systembolaget.
          </p>
          <p xml:id="i-UqPG7kQiyaov7QVhnPevBh">
            Det sociala ansvaret vägde även lätt i samband med att spelprodukten
            Jack Vegas infördes. Snabba spel med kort tid mellan insats och
            vinst i restaurangatmosfär anses av experter vara speciellt beroendeframkallande.
            Spelformen infördes efter en lagändring 1996 i form av Jack Vegas,
            en variant av enarmad bandit.
          </p>
          <p xml:id="i-RSKptQSyvjfF92grpsUFLC">
            Genom ytterligare en lagändring 2002 som förbjöd så kallade lyckohjul,
            ökade populariteten för Jack Vegasmaskinerna ordentligt. Verksamhetsåret
            2002 utgjorde Jack Vegasmaskinerna Svenska Spels viktigaste spelprodukt
            med nästan 6 miljarder i omsättning och populariteten ökar snabbt.
            Utomstående bedömare som Sten Rönnberg, tidigare professor vid
            Socialhögskolan i Stockholm, menar att de personer som framförallt
            dras till maskinerna i första hand är marginaliserade grupper
            som redan tidigare lider av ångest, depression eller är fattiga.
          </p>
          <p xml:id="i-UAqSzoL19g91NXgmxEFrAy">
            I och med den så kallade Gambellidomen, som offentliggjordes
            i november i år, måste Sverige sannolikt avskaffa sitt spelmonopol.
            Domen fastslår att en medlemsstat inte får inskränka rättigheten
            att erbjuda speltjänster, med hänvisning till socialpolitiska
            skäl, när staten samtidigt uppmuntrar till spel för att stärka
            statskassan. Men det är inte denna dom som gör att monopolet faller.
            Det är i stället regeringens och Svenska Spels agerande för att
            öka spelandet och inkomsterna till statskassan som är avgörande.
            Det är det som rycker undan förutsättningarna för att man med
            trovärdighet ska kunna hävda att det statliga spelandet är socialt
            motiverat.
          </p>
        </div>
        <div type="ipQuestion">
          <p xml:id="i-DSwkwf7QusqdX8viFEGhCX">
            Mina frågor till socialministern är:
            <list rend="unordered">
              <item>
                1.Vad avser ministern att göra för att Svenska Spel, av socialpolitiska
                skäl, ska sortera under Socialdepartementet?
              </item>
              <item>
                2.Vad avser ministern att göra för att Svenska Spel med den omfattande
                marknadsföring och utformning av spel som bedrivs, tar det socialapolitiska
                ansvar som varit motivet till företagets monopolställning på spelområdet?
              </item>
              <item>
                3.Vad avser ministern att göra för att Sverige med trovärdighet,
                mot bakgrund av Gambellidomen, kan fortsätta att hävda socialpolitiska
                motiv till Svenska Spels monopolställning?
              </item>
            </list>
          </p>
        </div>
      </div>
    </body>
  </text>
</TEI>
