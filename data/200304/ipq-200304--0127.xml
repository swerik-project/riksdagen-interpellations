<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0127">
  <teiHeader>
    <fileDesc>
      <titleStmt>
        <title>arbetskraftsinvandring</title>
        <author>Ullenhag, Erik (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>arbetskraftsinvandring till statsrådet Hans Karlsson om arbetskraftsinvandring</title>
          <idno type="rdwebb">GR10127</idno>
          <ref type="dokument_url_text">http://data.riksdagen.se/dokument/GR10127/text</ref>
          <ref type="dokument_url_html">http://data.riksdagen.se/dokument/GR10127</ref>
          <ref type="dokumentstatus_url_xml">http://data.riksdagen.se/dokumentstatus/GR10127</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QKE6ihmLRJvwhV4neD6h7b</idno>
            <persName>Erik Ullenhag</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-FHDEdmyifHmsV8eVUeuQjS" corresp="i-QKE6ihmLRJvwhV4neD6h7b">
          <date when="2003-11-19"/>
        </correspAction>
        <correspAction type="received" xml:id="i-58qf2Fpat3pGpVmRMLGB3A" corresp="i-WMD43YDAt2Efk5C5qFXnaQ">
          <date when="2003-11-19"/>
        </correspAction>
        <correspAction type="answered" xml:id="i-VTqmkyqSR39KHwH2zgtjNT" corresp="i-WMD43YDAt2Efk5C5qFXnaQ">
          <date when="2003-11-28"/>
        </correspAction>
        <correspContext corresp="i-VTqmkyqSR39KHwH2zgtjNT">
          <ref type="record" target="prot-200304--038">Riksdagens protokoll 2003/04:38 Fredagen den 28 november</ref>
          <ref type="recordSection" target="unsetDivId">5 § Svar på interpellation 2003/04:127 om arbetskraftsinvandring</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9W3iX3jeX4tgWbJ6WTqCGH">
            Interpellation 2003/04:127 av Erik Ullenhag (fp) till statsrådet
            Hans Karlsson om arbetskraftsinvandring
          </p>
        </div>
        <div type="ipqSubmissionInfo">
          <p xml:id="i-KigCRFhxnu3dyUDew4WiA1">
            den 19 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LrjWPjnqNoNgNzka3TdTY1">
            All offentlig makt i Sverige utgår som bekant från folket. Sveriges
            högsta beslutande organ är riksdagen medan regeringen innehar
            den verkställande makten. Regeringens ansvar innefattar bland
            annat att verkställa av riksdagen fattade beslut. I de allra flesta
            fall fungerar det svenska systemet bra. Men i de fall då det bildas
            en annan riksdagsmajoritet än den majoritet som valt landets regering
            uppstår det med jämna mellanrum problem. Det finns en rad exempel
            på beslut som regeringen inte verkställer till synes på grund
            av att den har en annan uppfattning än riksdagen.
          </p>
          <p xml:id="i-P2QmbUAdeXCSUzNjo6zFNd">
            Regeringens uppfattning är dock irrelevant för om ett riksdagsbeslut
            ska verkställas eller inte. Förklaringen till att regeringen nu
            och då missköter sin roll som verkställande makt är sannolikt
            ett alltför långvarigt socialdemokratiskt maktinnehav. Det faktum
            att det är samma parti som innehaft regeringsmakten 18 av de senast
            21 åren skapar en risk för att regeringen tappar respekten för
            riksdagen och ser den närmast som ett "transportkompani". Hur
            regeringen hanterar frågan om arbetskraftsinvandring är ett exempel
            på att regeringen inte alltid verkar respektera riksdagen som
            beslutande makt.
          </p>
          <p xml:id="i-DfrihZTP8CVD1ie9nB1Hi5">
            Den 11 april i år beställde riksdagen en parlamentarisk utredning
            med uppdrag att ta fram ett regelverk som medger vidgad arbetskraftsinvandring
            från länder utanför EU/EES (bet. 2002/03:SfU8, rskr. 2002/03:143).
            I budgetpropositionen för 2004 anger regeringen att en utredning
            kommer att tillsättas "inom kort". I svar på en enkel fråga av
            undertecknad den 24 september 2003 gav arbetslivsministern också
            intrycket att utredningen skulle tillsättas strax efter att svaret
            på frågan lämnades (fråga 2003/04:8).
          </p>
          <p xml:id="i-4QoDc5vNMjXfpaSH4sQTNt">
            Ännu sju månader efter riksdagsbeslutet har dock utredningen
            inte tillsatts. I riksdagens tillkännagivande skisseras efter
            vilka riktlinjer utredningen ska bedrivas. Detta till trots har
            regeringen fortfarande inte ens fattat beslut om kommittédirektiv.
            Visst är det centralt att regeringsbeslut bereds på ett korrekt
            sätt, men att en utredning som riksdagen beställt inte ens fått
            några direktiv sju månader efter fattat riksdagsbeslut är knappast
            acceptabelt. Om regeringen ytterligare försenar frågan kommer
            det bli aktuellt att kräva en konstitutionell prövning av regeringens
            passivitet.
          </p>
          <p xml:id="i-91MxhUSX9ys9LFt9q2kog5">
            Det är ingen hemlighet att socialdemokraterna är djupt kluvna
            i frågan om arbetskraftsinvandring. I valrörelsen 2002 sade partiledaren
            Göran Persson bestämt nej till arbetskraftsinvandring men därefter
            har han, i vart fall i internationella medier, intagit en annan
            ståndpunkt. Tidigare migrationsministern Jan O Karlsson var som
            minister lojal med socialdemokraternas motstånd mot arbetskraftsinvandring
            men dagarna efter sin avgång slog han fast att ökad arbetskraftsinvandring
            behövs för att minska främlingsfientligheten och öka integrationen.
            Vad socialdemokraterna internt tycker i frågan om arbetskraftsinvandring
            är dock inte av något intresse för regeringens konstitutionella
            skyldighet att verkställa av riksdagen fattade beslut.
          </p>
        </div>
        <div type="ipQuestion">
          <p xml:id="i-JGP86SoQ7mRzfzwru5aFif">
            Mot bakgrund av det ovan sagda vill jag ställa följande frågor
            till arbetslivsminister Hans Karlsson.
            <list rend="unordered">
              <item>
                1. När kommer statsrådet att lägga fram förslag på kommittédirektiv
                i enlighet med det fattade riksdagsbeslutet av den 11 april 2003?
              </item>
              <item>
                2. Ämnar statsrådet att vidta några åtgärder mot bakgrund av
                att regeringen, ännu sju månader efter riksdagsbeslutet, inte
                förmått tillsätta utredningen i enlighet med riksdagens tillkännagivande?
              </item>
            </list>
          </p>
        </div>
      </div>
    </body>
  </text>
</TEI>
