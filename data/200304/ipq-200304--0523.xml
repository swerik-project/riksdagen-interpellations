<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0523">
  <teiHeader>
    <fileDesc>
      <titleStmt>
        <title>förmögenhetsskatten</title>
        <author>Andersson, Magdalena (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>förmögenhetsskatten till finansminister Bosse Ringholm om förmögenhetsskatten</title>
          <idno type="rdwebb">GR10523</idno>
          <ref type="dokument_url_text">http://data.riksdagen.se/dokument/GR10523/text</ref>
          <ref type="dokument_url_html">http://data.riksdagen.se/dokument/GR10523</ref>
          <ref type="dokumentstatus_url_xml">http://data.riksdagen.se/dokumentstatus/GR10523</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JSSYZnWrKjtbfWDmu1qLSb</idno>
            <persName>Magdalena Andersson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-AkztPK6DszGtanFRWnWBpG" corresp="i-JSSYZnWrKjtbfWDmu1qLSb">
          <date when="2004-05-19"/>
        </correspAction>
        <correspAction type="answered" xml:id="i-YUExu5RF6ZfpnJ3iPUmGbC">
          <date when="2004-06-14"/>
        </correspAction>
        <correspAction type="received" xml:id="i-Xr7DTYano9qUBFgSUUEXHk" corresp="i-A5R84cTmpky3NHJ7nLKaEt">
          <date when="2004-05-19"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-D1wpnaGAWzb9jtALf5N8g7">
            Interpellation 2003/04:523 av Magdalena Andersson (m) till finansminister
            Bosse Ringholm om förmögenhetsskatten
          </p>
        </div>
        <div type="ipqSubmissionInfo">
          <p xml:id="i-DNJVv2pf7RubeYWSrLsmue">
            den 19 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PVLQhT3ts4qygZEEuN5Xtp">
            Förmögenhetsskattens skadliga verkningar på många enskilda personer
            har stötts och blötts under en längre tid. Under tiden har regeringens
            passivitet drivit vanliga, hederliga och skötsamma människor från
            hus och hem.
          </p>
          <p xml:id="i-DiGNVxW3qTjdM8VYKS8Mgo">
            Vem är förmögen i vårt land? Änkan med ett hus vid kusten eller
            på en annan attraktiv plats? Den sparsamme som under ett helt
            liv har lyckats med att samla ihop 2 miljoner kronor? Eller den
            som äger tillgångar på flera hundra miljoner kronor men placerat
            dem i skattefria tillgångar?
          </p>
        </div>
        <div type="ipQuestion">
          <p xml:id="i-57R5jAaFKhZnj8M1zUb62M">
            Det finns många skäl, med avseende på enskilda individer, att
            avskaffa den skatt som fått allt kraftigare kritik, som exempel
            kan nämnas att
            <list rend="unordered">
              <item>
                den är orättvis, såtillvida att mycket förmögna personer är befriade
                från skatten eller klarar att skatteplanera, medan de som vanligtvis
                kallas "vanligt folk" tvingas betala förmögenhetsskatt på sina
                villor
              </item>
              <item>
                skatten ur ett jämställdhetsperspektiv är obegriplig med inslaget
                av sambeskattning av förmögenhet i den annars så "jämställda"
                lagstiftningen
              </item>
              <item>
                skatten med sitt differentierade fribelopp innebär att den som
                blir änka eller änkling drabbas av en kraftigt höjd förmögenhetsskatt.
              </item>
            </list>
          </p>
          <p xml:id="i-3WsKRmLiVFAWCTWtiv4j6b">
            I vår omvärld har de flesta andra länderna avskaffat förmögenhetsskatten.
            De har insett vilka skadeverkningar den har och att avgränsningsproblemen
            är betydande. De fåtal som fortfarande har den kvar beskattar
            inte tillgångarna lika hårt, i synnerhet inte små förmögenheter.
          </p>
          <p xml:id="i-6Jnp83RS9LeAsVy6cVuCmM">
            Under senare tid har flera oberoende röster höjts för ett avskaffande
            av skatten. Den förtroendekommission som letts av Erik Åsbrink
            föreslår nu att förmögenhetsskatten avskaffas. "Vi anser att det
            inte är rimligt att skattesystemet gynnar vissa ägare och missgynnar
            andra. Vi vill att skattesystemet är neutralt, och det är det
            inte idag", sade Erik Åsbrink när han presenterade Förtroendekommissionens
            förslag.
          </p>
          <p xml:id="i-VvTWQHpGiWz9SpbTn2F5P">
            Därutöver kan nämnas Skatteverkets särskilda yttrande till Egendomsskattekommittén:
            "Förmögenhetsskatten bör slopas helt eftersom föreslagna lösningar
            är otillräckliga för att komma till rätta med de snedvridningar
            och andra störande effekter som dagens förmögenhetslagstiftning
            ger upphov till."
          </p>
          <p xml:id="i-4uZVz5dtMbYEniSdCkiT9F">
            Förmögenhetsskatten fungerar för de allra flesta människor som
            en extra fastighetsskatt. Duktiga och flitiga människor som sparat
            och amorterat ned sina villalån drabbas dubbelt. Inte sällan @
            tvärtom alltför ofta @ är det pensionärer som råkar illa ut. Personer
            med högst normala inkomster. Varför ska dessa människor som valt
            att betala sina hus @ "man ska göra rätt för sig" @ som avstått
            semesterresor, restaurangbesök och annat drabbas extra hårt?
          </p>
        </div>
        <div type="ipQuestion">
          <p xml:id="i-kHcdaoMebdL83PNa81Ufv">
            Med anledning av ovanstående vill jag fråga finansministern följande:
            <list rend="unordered">
              <item>
                1. Avser finansministern att följa Förtroendekommissionens och
                Skatteverkets råd?
              </item>
              <item>
                2. Vilka åtgärder avser finansministern att vidta för att avskaffa
                förmögenhetsskatten?
              </item>
            </list>
          </p>
        </div>
      </div>
    </body>
  </text>
</TEI>
