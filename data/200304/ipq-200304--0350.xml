<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0350">
  <teiHeader>
    <fileDesc>
      <titleStmt>
        <title>anhörigvården</title>
        <author>Runegrund, Rosita (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>anhörigvården till socialminister Lars Engqvist om anhörigvården</title>
          <idno type="rdwebb">GR10350</idno>
          <ref type="dokument_url_text">http://data.riksdagen.se/dokument/GR10350/text</ref>
          <ref type="dokument_url_html">http://data.riksdagen.se/dokument/GR10350</ref>
          <ref type="dokumentstatus_url_xml">http://data.riksdagen.se/dokumentstatus/GR10350</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-43NmWWYd8vEgZrkoXWWCXx</idno>
            <persName>Rosita Runegrund</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-VwEYzNYKyrheWdNjhCGfv4" corresp="i-43NmWWYd8vEgZrkoXWWCXx">
          <date when="2004-03-12"/>
        </correspAction>
        <correspAction type="answered" xml:id="i-3gHJWsam4RNjxM7jrW2GoM">
          <date when="2004-03-26"/>
        </correspAction>
        <correspAction type="received" xml:id="i-JgFHrPifaQ4L77rHqkNVmg" corresp="i-ESKbhHz2VETwMj9meYcmxk">
          <date when="2004-03-16"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3jEZE3v4kArGFbMDsDXxRX">
            Interpellation 2003/04:350 av Rosita Runegrund (kd) till socialminister
            Lars Engqvist om anhörigvården
          </p>
        </div>
        <div type="ipqSubmissionInfo">
          <p xml:id="i-JtbVVeR8YDJaXRQmdXFKuQ">
            den 12 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BhZjQKRKYLZypVAdu42QVn">
            Utvecklingen inom vården och omsorgen har medfört att anhöriga
            fått ta ett ökat ansvar för de äldres vård och omsorg. Denna utveckling
            bekräftas i en nyligen publicerad lägesrapport av Socialstyrelsen.
            I rapporten varnas för att "välfärdsystemet skulle rämna om anhörigas
            benägenhet att vårda skulle avta."
          </p>
          <p xml:id="i-6GLvhPQQsoxgX9fp1a2Z33">
            Socialstyrelsen har tidigare kunnat visa att det förekommer en
            omfattande "anhörigprövning" vid biståndshandläggning av hemtjänstinsatser.
            Som ett villkor för att erhålla hjälp, prövas i många kommuner
            om inte insatsen kan tillhandahållas av make/maka eller samboende
            eller av någon annan anhörig utanför hemmet. Resultaten visar
            att det förekommer en systematisk prövning av anhörigas ansvarstagande
            för vård och omsorg, vilket naturligtvis inte har stöd i lagen.
          </p>
          <p xml:id="i-D1iGzgGTXa6B28WFdmhwNW">
            Till bilden hör att inom den kommunala äldreomsorgen erbjuds
            allt färre platser jämfört med tidigare. Under åren 2002 - 2005
            beräknas antalet platser i särskilda boenden minska med 13 500.
            Kommunerna har dessutom blivit alltmer restriktiva med att bevilja
            insatser av servicekaraktär, såsom skötsel av hem och inköp.
          </p>
          <p xml:id="i-VCgGPwTtnF8bXAztMtBR1c">
            I förlängningen riskerar den här utvecklingen att leda till ett
            ifrågasättande av den solidariska finansieringen av vård och omsorg.
          </p>
          <p xml:id="i-7iLxFWBPBqfb5ju2hgvTTL">
            Utgångspunkten borde vara att se och erkänna familjens och de
            närståendes roll och funktion i vården av äldre, sjuka eller funktionshindrade.
            Anhörigvårdare är en stor tillgång och har rätt till olika former
            av stöd, information och handledning för att kunna ta på sig vårduppgifter
            som annars skulle utföras av vårdpersonal med flera års utbildning.
          </p>
          <p xml:id="i-5Kz2Xkdhia9oehHrjYMPei">
            Riksdagen beslutade 1998 om statliga stimulansbidrag som utgavs
            under tre år - Anhörig 300 - vilka tillkom med anledning av den
            nationella handlingsplanen för äldrepolitiken. De anvisade medlen
            var avsedda att påskynda utvecklingen av olika stödformer för
            anhörigvårdare. Inriktningen på arbetet var att åstadkomma en
            varaktig kvalitetshöjning i det stöd som kommunerna erbjuder anhöriga
            och närstående.
          </p>
          <p xml:id="i-WahgVdsC3CD1ebrPg6S6cD">
            Det samlade omdömet är att dessa stödinsatser var lyckade. Erfarenheten
            visar dock att tillfälliga statsbidrag ökar engagemanget i kommunerna,
            men att detta tyvärr ofta dör ut i och med att statsbidraget upphör.
            Någon förlängning av projektet Anhörig 300 har regeringen inte
            velat gå med på. Inte heller finns några nya pengar till anhörigorganisationer
            specificerade.
          </p>
          <p xml:id="i-fkNJk6WKSUf6Ww74EAKk3">
            Situationen för många anhörigvårdare är uppenbarligen ohållbar.
            Det duger inte att passivt lita till effekterna av avslutade projekt.
            Nu krävs mer konkreta åtgärder som kan förbättra samhällets stöd
            till anhörigvårdarna.
          </p>
          <p xml:id="i-HpkQ2C6MrQJLSuLTDzLouY">
            En sådan åtgärd vore att - i enlighet med Socialtjänstutredningen
            SOU 1999:97 @ skärpa socialtjänstlagen. Den nuvarande bestämmelsen
            i 5 § SoL säger att socialnämnden bör genom stöd och avlösning
            underlätta för dem som vårdar närstående. Anhörigstödet är så
            viktigt att det bör bli en särskilt reglerad skyldighet för socialtjänsten
            att ge ett sådant stöd. Kristdemokraterna vill byta ut ordet bör
            mot ordet skall i 5 § SoL.
          </p>
          <p xml:id="i-KLZH2PmMMAsG1SQbeuXGbK">
            Ett ställningstagande i riksdagen från 2002 mynnade ut i ett
            tillkännagivande till den socialdemokratiska regeringen att en
            analys av de ekonomiska konsekvenserna av en sådan lagändring
            skulle göras. Regeringen skulle också redovisa förslag till alternativa
            lagregleringar i avsikt att ytterligare stödja anhöriga. Denna
            beställning från riksdagen är inte utförd.
          </p>
          <p xml:id="i-Em8jSyaBsMNQkAUrDDaMUi">
            Mina frågor är:
          </p>
          <p xml:id="i-A74UzVfc2U25A8Ew6Q6k1X">
            Avser socialminstern att vidta åtgärder med anledning av situationen
            inom anhörigvården?
          </p>
          <p xml:id="i-4zX88jWy2xm3g7MwrtW964">
            Avser socialministern att vidta åtgärder för att förvalta och
            utveckla arbetet med stimulansbidragen?
          </p>
          <p xml:id="i-3iELXMCtKM3MQfqJjgskTw">
            Avser socialministern att vidta åtgärder för att byta ut ordet
            bör mot ordet skall i 5 § SoL?
          </p>
        </div>
      </div>
    </body>
  </text>
</TEI>
