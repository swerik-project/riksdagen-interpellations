<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0518">
  <teiHeader>
    <fileDesc>
      <titleStmt>
        <title>bemötandet i offentlig service</title>
        <author>Franzén, Mia (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>bemötandet i offentlig service till statsrådet Gunnar Lund om bemötandet i offentlig service</title>
          <idno type="rdwebb">GR10518</idno>
          <ref type="dokument_url_text">http://data.riksdagen.se/dokument/GR10518/text</ref>
          <ref type="dokument_url_html">http://data.riksdagen.se/dokument/GR10518</ref>
          <ref type="dokumentstatus_url_xml">http://data.riksdagen.se/dokumentstatus/GR10518</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ct7W83fwgMLpB48uiYaBqi</idno>
            <persName>Mia Franzén</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-GRX2GfDazmcwmcRyZSiKdA</idno>
            <persName>Gunnar Lund</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-GRX2GfDazmcwmcRyZSiKdA</idno>
            <persName>Gunnar Lund</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-tDPZAbeeYoYUBrs7qsz2j" corresp="i-Ct7W83fwgMLpB48uiYaBqi">
          <date when="2004-05-19"/>
        </correspAction>
        <correspAction type="received" xml:id="i-S9xRuF9Q7AibuJj8k99jgz" corresp="i-GRX2GfDazmcwmcRyZSiKdA">
          <date when="2004-05-19"/>
        </correspAction>
        <correspAction type="answered" xml:id="i-LFAcZfAA3xu2Ha9a3sPsjP" corresp="i-GRX2GfDazmcwmcRyZSiKdA">
          <date when="2004-06-14"/>
        </correspAction>
        <correspContext corresp="i-LFAcZfAA3xu2Ha9a3sPsjP">
          <ref type="record" target="prot-200304--127">Riksdagens protokoll 2003/04:127 Måndagen den 14 juni</ref>
          <ref type="recordSection" target="unsetDivId">34 § Svar på interpellation 2003/04:518 om bemötandet i offentlig service</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EsuqhKMerRgYSGJB6mqBwe">
            Interpellation 2003/04:518 av Mia Franzén (fp) till statsrådet
            Gunnar Lund om bemötandet i offentlig service
          </p>
        </div>
        <div type="ipqSubmissionInfo">
          <p xml:id="i-WYgBLbrMhUhMWs818LPHe9">
            den 19 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Xhq6rxpnAjVqyPfya6YcZx">
            Vi har en stor offentlig sektor med social service av olika slag.
            Det gäller bland annat myndigheter som arbetsförmedling, socialkontor,
            vägverk, skatteverk, kommunala bostadsföretag och CSN. Myndigheter
            vars verksamhet i detalj är lagreglerad och till största delen
            finansierad av skattemedel.
          </p>
          <p xml:id="i-2jvu8oxfrGEUK9j7DV7iVZ">
            Trots att vi alla är med och betalar via skatten kan man lätt
            uppleva stor maktlöshet, rättslöshet och hopplöshet i kontakterna
            med offentligt ägda myndigheter, särskilt vid konflikt mellan
            den enskilde och myndigheten. Socialdemokrater avfärdar gång på
            gång förslag att den offentliga servicen bör omfattas av konsumentlagstiftningen.
            Det behövs ett konsumentskydd även gentemot det offentliga. Konsumentlagstiftningen
            är tillämpbar på vissa delar av de offentliga tjänsterna.
          </p>
          <p xml:id="i-Rfmh3KCGNiByALGf348PBF">
            Som en följd av svårigheten med kontakten med myndigheter efterfrågas
            allt oftare olika slags ombudsmannafunktioner som ska kunna föra
            svaga gruppers talan gentemot myndigheter i statlig, regional,
            kommunal och landstingens regi. Många kommuner har infört äldreombud
            och handikappombud och i vissa fall barnombud. Lokalt utplacerade
            medborgarkontor tjänar också som vägar in i snårskogen av regler.
          </p>
          <p xml:id="i-4vxgs2QqUx7uTApbGG7Ejg">
            Det ombuden påpekar och som känns igen av många, är att det på
            myndigheterna saknas tid och resurser för att lyssna och ta sig
            tid att förstå den enskilde. Formaliaregler och effektivitetskrav
            pressar personalen till ett oflexibelt bemötande. De formella
            reglerna, att öppna ett ärende, föra dokumentation och statistik,
            hålla tidsgränserna, beta av köerna, de rätt ifyllda blanketterna,
            registrera inkommen post med mera blir i sig de viktigaste arbetsuppgifterna
            i offentlig service, inte att verkligen bistå den som behöver.
            Det blir krångligt och svåröverskådligt för den enskilde att kunna
            driva sin sak gentemot myndigheten. Uttrycket "man måste vara
            frisk för att orka vara sjuk" kan låta paradoxal, med det ligger
            en allvarlig underton i det. Bara den som är tillräckligt stark
            och kämpar tillräckligt länge kan få sin lagstadgade rättighet
            tillgodosedd, vilket missgynnar svaga grupper.
          </p>
          <p xml:id="i-UFGtJ77CmjYT74XVmZTe2N">
            Mot bakgrund av detta vill jag fråga statsrådet:
          </p>
          <p xml:id="i-QA4nmSgsiisaofi5zvxSus">
            Avser statsrådet att se över de generella bemötandefrågorna i
            offentlig service, i syfte att skapa förutsättningar för att fler
            ska kunna hävda sina rättigheter vid kontakter med myndigheter?
          </p>
        </div>
      </div>
    </body>
  </text>
</TEI>
