<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0042">
  <teiHeader>
    <fileDesc>
      <titleStmt>
        <title>sponsring till damfotboll</title>
        <author>Björnlod, Leif (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>sponsring till damfotboll till finansminister Bosse Ringholm om sponsring till damfotboll</title>
          <idno type="rdwebb">GR1042</idno>
          <ref type="dokument_url_text">http://data.riksdagen.se/dokument/GR1042/text</ref>
          <ref type="dokument_url_html">http://data.riksdagen.se/dokument/GR1042</ref>
          <ref type="dokumentstatus_url_xml">http://data.riksdagen.se/dokumentstatus/GR1042</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WBsZfhYB4L6D3cVQWLdu18</idno>
            <persName>Leif Björnlod</persName>
            <state ref="Q213451" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Df8aeS8xsjBmWGVwZvJ3qg" corresp="i-WBsZfhYB4L6D3cVQWLdu18">
          <date when="2003-10-22"/>
        </correspAction>
        <correspAction type="answered" xml:id="i-HKxpATtD3PyjCEdgKTJMF4">
          <date when="2003-11-24"/>
        </correspAction>
        <correspAction type="received" xml:id="i-Cyk9VmXdcQM1nWRHcnoVnw" corresp="i-A5R84cTmpky3NHJ7nLKaEt">
          <date when="2003-10-22"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-CAeDyYa7eW1oFrZEGy7LLf">
            Interpellation 2003/04:42 av Leif Björnlod (mp) till finansminister
            Bosse Ringholm om sponsring till damfotboll
          </p>
        </div>
        <div type="ipqSubmissionInfo">
          <p xml:id="i-4QfxeeiqQJH5GDKrw2YHqL">
            den 22 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6prQ9SEswjrswbhGqm6rA3">
            Det svenska damlandslaget i fotboll gjorde en fantastisk spelinsats
            när de vann silver i VM. De skapade historia!
          </p>
          <p xml:id="i-Ne5YwnVhtJc2CpWkBesV8D">
            Men verkligheten för spelarna i dam- respektive herrlandslaget
            ser mycket olika ut. Sverige har i dag endast ett damfotbollsproffs,
            Hannah Ljungberg, resten av laget arbetar eller studerar vid sidan
            om sitt fotbollsuppdrag. Hon får in 100 000 kr om året på sin
            fotboll enligt en artikel i DN. Helsingborgs forward Hans Eklund
            är bäst betald av herrarna. Han hade drygt 143 000 kr i månaden
            förra året. Och på det viset är det.
          </p>
          <p xml:id="i-Nngv8MKLKUmzCejh4PZiQF">
            För att damfotbollsspelarna ska ha lika möjligheter som herrfotbollsspelarna
            måste en del omfördelningar ske inom Svenska Fotbollförbundet.
            Till exempel får Svenska Fotbollförbundet i det TV-avtal, som
            nu föreligger, 110 miljoner kronor om året från ISPR. Av dessa
            pengar går 70 % till allsvenskan och Superettan för herrar. Övriga
            30 % delas mellan distrikten, fotboll för damer och herrlandslaget.
            Förbundet får dessutom 75 miljoner kronor från Svenska Spel. 70@72
            miljoner kronor av den summan går till herrfotboll.
          </p>
          <p xml:id="i-LbKpZVV5RokpkK3s7UxADh">
            I intervjuer uttrycker Sune Hellströmer, generalsekreterare i
            Svenska Fotbollförbundet, att damfotbollen än så länge är en kostnad
            och att de själva måste börja dra in pengar. Fotbollförbundet
            kommer inte i dagsläget att göra några omfördelningar så att damlagen
            får mer. Inte heller uttalas att de lokala klubbarna ska satsa
            mer, utan det är upp till varje klubb. Men om det inte finns några
            pengar kan inte damlagen annonsera, ha en biljettorganisation
            med mera och därmed kommer det färre publik och mindre sponsring.
            Ett moment 22!
          </p>
          <p xml:id="i-GNBWrgziy5VvRJgeEtcr6u">
            Svenska Spel ägs av svenska staten och delar av överskottet från
            verksamheten går tillbaka till svenska folket. Företaget är huvudsponsor
            för Svenska Fotbollförbundet med sammanlagt 107 miljoner kronor
            per år. Av det går 22,6 miljoner kronor till landslagen. Dessutom
            finns en grupp på 14 företag, kallad topp 2 000, som bidrar med
            ett antal miljoner. Då regeringen arbetar aktivt med jämställdheten
            på många olika plan borde även detta omfatta Svenska Spels verksamhet
            och sponsring. För att damfotbollen ska kunna utvecklas måste
            mer pengar satsas utan att, såsom Fotbollförbundet uttrycker det,
            tjejerna själva måste dra in pengarna. Genom Svenska spels sponsring
            har regeringen en möjlighet att styra över pengar till damidrotten.
          </p>
          <p xml:id="i-QBnXWchHmC4UhBHBgTVtVT">
            Damfotbollen och flickfotbollen är på frammarsch men för att
            den ska få ett ordentligt fäste krävs det att det finns utvecklings-
            och karriärmöjligheter för tjejerna. Det krävs att Fotbollförbundet
            satsar på att få fram bra ledare och tränare, att tjejerna ges
            möjlighet att spela i större ligor och att bli proffs. Dagens
            unga fotbollstjejer behöver ha positiva förebilder och morötter
            för att våga och kunna satsa på fotbollen.
          </p>
          <p xml:id="i-W2donXMEQcr4WgVgSefQf8">
            Med anledning av ovanstående vill jag fråga finansministern:
          </p>
          <p xml:id="i-H8tib8GFYsbUDAMVeCGz11">
            Avser ministern att verka för att det tas fram riktlinjer, policyn
            med mera så att det blir en mer jämn fördelning av sponsring mellan
            dam- och herridrotten från Svenska Spels sida?
          </p>
        </div>
      </div>
    </body>
  </text>
</TEI>
