<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0021">
  <teiHeader>
    <fileDesc>
      <titleStmt>
        <title>centralisering av tingsrätterna i Gävleborg</title>
        <author>Bergström, Sven (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>centralisering av tingsrätterna i Gävleborg till justitieminister Thomas Bodström om centralisering av tingsrätterna i Gävleborg</title>
          <idno type="rdwebb">GR1021</idno>
          <ref type="dokument_url_text">http://data.riksdagen.se/dokument/GR1021/text</ref>
          <ref type="dokument_url_html">http://data.riksdagen.se/dokument/GR1021</ref>
          <ref type="dokumentstatus_url_xml">http://data.riksdagen.se/dokumentstatus/GR1021</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <persName>Sven Bergström</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GTpcRocJKUohsGP91MTbtF" corresp="i-KtELEJ9HytY7HFgQExEzLq">
          <date when="2003-10-09"/>
        </correspAction>
        <correspAction type="received" xml:id="i-NuRpzWjPxcdThJmAv2fhuv" corresp="i-STyFs6Gu3boin31eFp1bNM">
          <date when="2003-10-14"/>
        </correspAction>
        <correspAction type="answered" xml:id="i-NdA8h8dV44k46oV3qZLGFm" corresp="i-STyFs6Gu3boin31eFp1bNM">
          <date when="2003-11-11"/>
        </correspAction>
        <correspContext corresp="i-NdA8h8dV44k46oV3qZLGFm">
          <ref type="record" target="prot-200304--025">Riksdagens protokoll 2003/04:25 Tisdagen den 11 november</ref>
          <ref type="recordSection" target="unsetDivId">9 § Svar på interpellation 2003/04:21 om centraliseringen av tingsrätterna i Gävleborg</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9jkQFVVn87CtDgzH1SjM8U">
            Interpellation 2003/04:21 av Sven Bergström (c) till justitieminister
            Thomas Bodström om centralisering av tingsrätterna i Gävleborg
          </p>
        </div>
        <div type="ipqSubmissionInfo">
          <p xml:id="i-ENikSXKPhKyaSDaXbBk51D">
            den 9 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HRohvf2nRmWj8mSGA4BbPc">
            I den offentliga debatten, i regeringsdeklarationer och andra
            högtidliga sammanhang har den socialdemokratiska regeringen tidigare
            hävdat att hela Sverige ska leva och få utvecklas på rimliga villkor.
            Den offentliga servicen i form av sjukvård, skolor, rättsvårdande
            myndigheter som polis och domstolsväsende med mera är oerhört
            viktig för att utvecklingsförutsättningar ska finnas i en bygd.
          </p>
          <p xml:id="i-LJ48pASY4MkHdbueowz5Jf">
            Därför är det mycket olyckligt och totalt fel signal när det
            nu aviseras en fortsatt stark centralisering av tingsrätterna
            i Gävleborgs län. Hur ska framtidstro och vilja att investera
            kunna mobiliseras i det privata näringslivet när det offentliga
            signalerar neddragning, centralisering och avveckling?
          </p>
          <p xml:id="i-XnNxW5js8h4zsGpSWx1P98">
            Hanteringen av tingsrätterna i Gävleborg förefaller bli ännu
            ett exempel på hur regeringen och dess företrädare säger en sak
            men i praktiken gör något helt annat.
          </p>
          <p xml:id="i-H7vgT5MnHJtZixEgcKgHGH">
            I en interpellationsdebatt med undertecknad den 13 mars 2001
            deklarerade justitieministern att:
          </p>
          <p xml:id="i-4JtGoXTw7ByvCJt8TegVU7">
            "Regeringen har genom beslutet att lägga samman Hudiksvalls och
            Ljusdals tingsrätter gjort det med föresatsen att denna organisatoriska
            lösning skall vara långsiktigt hållbar. Därför kommer regeringen
            inte vara beredd att göra några organisatoriska förändringar avseende
            tingsrätten i Hudiksvall."
          </p>
          <p xml:id="i-499LyR1qvSp71vTWdmhwY8">
            Men ministerns löfte var av allt att döma inte ens värt papperet
            det var tryckt på eftersom planeringen för en nedläggning av samtliga
            tingsrätter i Hälsingland uppenbarligen fortgått i regeringskansli
            och domstolsverk.
          </p>
          <p xml:id="i-DmEiZfd6mzet7RqQpw2Ups">
            Nu reser Domstolsverkets generaldirektör runt som ställföreträdande
            lieman och förbereder berörd personal på vad som komma skall.
          </p>
          <p xml:id="i-EZZctfdY82W5VKMg35fsza">
            Oron bland befolkning och berörd personal är befogad då man under
            en lång följd av år drabbats av den centraliseringsvåg som svept
            fram över stora delar av den offentliga verksamheten. Polis, åklagare,
            skatte- och kronofogdemyndighet, lantmäteriet och sjukvården är
            olika exempel på viktig grundservice i samhället som varit föremål
            för en stark centralisering och motsvarande neddragning av verksamhet
            ute i regionerna.
          </p>
          <p xml:id="i-LPT3drmSqgwRfNGg9M8MLp">
            Hälsingland är ett landskap som liksom många andra drabbats hårt
            av denna centraliseringsiver. Servicen blir sämre för människor,
            befolkningsminskningen fortgår och påskyndas av neddragningarna.
            En ond spiral uppstår som innebär arbetslöshet, tomma lägenheter,
            urholkat skatteunderlag, urholkad lokal marknad för företagen
            etcetera. Det är en självklarhet att människor undrar om det rentav
            finns en politisk strävan att utarma och ödelägga landsorten.
          </p>
          <p xml:id="i-QHyk3ARcz58HAuK47h6RTR">
            I berörda delar av landet finns diskussioner och oro över hur
            det ska gå om ytterligare ett antal av de mindre tingsrätterna
            försvinner. Denna oro finns nu i hela Hälsingland. Ändå tycks
            det inte finnas några konsekvensanalyser som styrker tesen att
            stora centraliserade tingsrätter skulle fungera bättre och effektivare.
            Inte heller förefaller det finnas dokumenterat att större tingsrätter
            skulle vara någon samhällsekonomisk vinst.
          </p>
          <p xml:id="i-GX7hdyxjgdxowYodDcxV9Z">
            Ett konstruktivt alternativ till nedläggning av tingsrätter är
            att i stället inrikta förändringsarbetet på att öka samverkan
            mellan befintliga tingsrätter, eller att göra domkretsarna större.
            Då kan verksamhet bedrivas i flera domstolar med en gemensam domkrets.
            En sådan konstruktion gör det möjligt att samla specialmål till
            vissa av enheterna, förstärka vid sjukdom och semestrar men också
            utjämna arbetsbördan vid toppar samtidigt som det stora flertalet
            mål av mer normalt slag även fortsättningsvis handläggs vid den
            domstol som ligger närmast för parterna i målet. Genom den moderna
            IT-tekniken och de snabba förbindelser som den medger underlättas
            också en sådan modell.
          </p>
          <p xml:id="i-AXkxmzGNj4m35bkSadvBwk">
            Mot bakgrund av vad som anförts ovan vill jag fråga justitieministern:
          </p>
          <p xml:id="i-KcE3JXDxaUiWi8C3SedozW">
            Vilka konkreta åtgärder är justitieministern beredd att vidta
            för att inte svika tidigare löften om tingsrätterna i Gävleborg?
          </p>
        </div>
      </div>
    </body>
  </text>
</TEI>
