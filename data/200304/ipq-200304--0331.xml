<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0331">
  <teiHeader>
    <fileDesc>
      <titleStmt>
        <title>lagen om allmännyttiga bostadsföretag</title>
        <author>Lundström, Nina (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>lagen om allmännyttiga bostadsföretag till statsrådet Lars-Erik Lövdén om lagen om allmännyttiga bostadsföretag</title>
          <idno type="rdwebb">GR10331</idno>
          <ref type="dokument_url_text">http://data.riksdagen.se/dokument/GR10331/text</ref>
          <ref type="dokument_url_html">http://data.riksdagen.se/dokument/GR10331</ref>
          <ref type="dokumentstatus_url_xml">http://data.riksdagen.se/dokumentstatus/GR10331</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <persName>Nina Lundström</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>Lars-Erik Lövdén</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-FqEcLVNj1qkEgxDLPjeDRS" corresp="i-D6V9ti7ETxin1WbJjDaShE">
          <date when="2004-03-08"/>
        </correspAction>
        <correspAction type="received" xml:id="i-4cWwFhDVT6z29ZAqNu3Vc4" corresp="i-6qjD2tsSCtsrmXQjy7mtCJ">
          <date when="2004-03-09"/>
        </correspAction>
        <correspAction type="answered" xml:id="i-Qa6WNu3Awbzx2ZdmxEZFf" corresp="i-6qjD2tsSCtsrmXQjy7mtCJ">
          <date when="2004-03-30"/>
        </correspAction>
        <correspContext corresp="i-Qa6WNu3Awbzx2ZdmxEZFf">
          <ref type="record" target="prot-200304--090">Riksdagens protokoll 2003/04:90 Tisdagen den 30 mars</ref>
          <ref type="recordSection" target="unsetDivId">8 § Svar på interpellation 2003/04:331 om lagen om allmännyttiga bostadsföretag</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-VhXBa6eJ3qSaK73iRD1U1G">
            Interpellation 2003/04:331 av Nina Lundström (fp) till statsrådet
            Lars-Erik Lövdén om lagen om allmännyttiga bostadsföretag
          </p>
        </div>
        <div type="ipqSubmissionInfo">
          <p xml:id="i-R8gBaZNt8HqiUfEoiwsoZv">
            den 8 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MAhkDowC3uqs8SKjaigSUK">
            Lagen om allmännyttiga bostadsföretag (2002:102) tillkom för
            att försvåra ombildning av kommunalt ägda hyresrätter till bostadsrätter/äganderätt.
            Detta ska enligt lagen åstadkommas genom att ombildning får ske
            bara om det efter ombildningen finns kvar en sådan mängd lägenheter
            i kommunal ägo att hyrorna för dessa lägenheter kan få ett reellt
            genomslag i brukvärdessystemet. Detta kräver i sin tur, enligt
            förarbetena till lagen, att det efter ombildningen måste finnas
            kvar ett inte obetydligt antal lägenheter i kommunala bostadsföretag.
          </p>
          <p xml:id="i-VYP4fSGB8aYPyB5P9gWwYS">
            Det är i dag länsstyrelsen som prövar om ett kommunalt bostadsföretag
            ska få överlåta fastigheter till de boende. Flertalet exempel
            finns på att lagen gett upphov till betydande komplikationer och
            nackdelar för boende som bor i flerbostadshus och som hoppats
            på möjligheten att kunna äga sin bostad. Ombildning förekommer
            också i andra typer av boende, såsom radhus. Ett aktuellt fall
            är östra Skogås i Huddinge kommun.
          </p>
          <p xml:id="i-U1biZiro4xtEVtBZj7hcyN">
            Radhusområdet i östra Skogås byggdes för 20@25 år sedan. Samtliga
            fastigheter kom att ägas av det kommunala bostadsföretaget Tomtberga
            Huge Fastigheter AB. Under årens lopp har de boendes krav på ökat
            inflytande växt sig allt starkare liksom önskemålet om bättre
            kontroll över boendekostnaderna. För bostadsföretaget har effektiv
            fastighetsförvaltning blivit alltmer betydelsefullt. Detta medförde
            att bostadsföretaget för cirka fem år sedan, alltså långt innan
            nuvarande lagstiftning trädde i kraft, påbörjade en process för
            att möjliggöra för de boende att köpa loss sina bostäder. På detta
            sätt kunde man bland annat uppfylla de boendes önskemål om en
            småskalig och kostnadseffektiv fastighetsförvaltning. Bolaget
            har dock valt att behålla ett antal radhus för dem som vill fortsätta
            att hyra sin bostad i området.
          </p>
          <p xml:id="i-DysUDRqm1ePxdQLYeA4aNd">
            Det finns i området totalt 960 bostäder varav ca 395 redan har
            överlåtits till de boende. Ytterligare försäljningar skulle ha
            varit aktuella om inte lagen om allmännyttiga bostadsföretag hade
            trätt i kraft. Kontrakt finns skrivna mellan bostadsföretaget
            och de boende om försäljning. Trots detta har länsstyrelsen avslagit
            ytterligare överlåtelser till de boende. Detta har medfört att
            området i östra Skogås i dag har en blandning av boende som fått
            köpa sitt radhus och de som vill köpa men inte får på grund av
            länsstyrelsens beslut.
          </p>
          <p xml:id="i-7RNmnU4M3cJqvvLxF6g9Ad">
            I de radhus som har sålts sköts i dag gemensamhetsutrymmena av
            ett antal samfälligheter. Samtidigt bär bostadsföretaget ansvar
            för de kvarvarande fastigheter som ligger insprängda bland sålda
            radhus. Ur ett förvaltningsperspektiv har det splittrade ägandet
            medfört ett komplicerat läge för bostadsföretaget. Situationen
            är mycket otillfredsställande för både de boende och bostadsföretaget.
          </p>
          <p xml:id="i-WJDgzpgaAtonN9QAahjP3">
            Med anledning av de mycket speciella förutsättningar som råder
            i östra Skogås är det rimligt att ställa sig frågan om ärendet
            faller under undantag från kravet på tillstånd enligt 2 kap. 8
            § lagen (2002:102). Regeringen har möjlighet att meddela dispens
            från tillståndskravet.
          </p>
          <p xml:id="i-N31J9EcLm6FkAV5M4Sbm49">
            Avslag från länsstyrelsen grundas på att en försäljning anses
            äventyra bruksvärdessystemet. För att upprätthålla bruksvärdessystemet
            sägs i lagen att det måste finnas en sådan mängd kommunalt ägda
            lägenheter att hyrorna för dessa lägenheter kan få ett reellt
            genomslag vid hyressättningen. Detta kräver att det efter en försäljning
            måste finnas kvar ett inte obetydligt antal lägenheter i kommunala
            bostadsföretag. Bostadsföretaget menar dock att det ur bruksvärdessynpunkt
            saknas skäl att i fallet östra Skogås omöjliggöra en överlåtelse.
            Ur bruksvärdessynpunkt finns det inte något behov av att behålla
            radhusen inom det kommunala beståndet, det finns inte några likvärdiga
            lägenheter (radhus) inom det privata beståndet som ur bruksvärdessynpunkt
            är likvärdiga med radhusen i östra Skogås.
          </p>
          <p xml:id="i-MBu1Y3ZreUD1n6ZYBEWwLo">
            Det råder partipolitisk enighet om den fortsatta försäljningen
            av fastigheterna i området. En försäljning skulle frigöra kapital
            så att bostadsföretaget kunde uppföra nya bostäder i Huddinge
            kommun.
          </p>
          <p xml:id="i-APFLhv9QEF1CBPHzmYxcci">
            Lagen om allmännyttiga bostadsföretag (2002:102) har lett till
            en ohållbar situation för de boende, det allmännyttiga bostadsföretaget
            och för kommunen som ägare. Lagen motverkar effektiv fastighetsförvaltning
            och förhindrar boende från att förvalta bostäderna själva. I slutändan
            påverkas även möjligheten till nyproduktion genom att tillgången
            till kapital försvåras. En omsättning av fastigheter skulle ge
            nya möjligheter för kommunen att finansiera nyproduktion. Men
            även där sätter lagen stopp, vilket visar att det är angeläget
            att ompröva både lagen och dess tillämpning. Fallet östra Skogås
            visar att lagen slår fel mot både boende, fastighetsägare och
            kommunalt samförstånd.
          </p>
        </div>
        <div type="ipQuestion">
          <p xml:id="i-6VPhWqB86i9BjGZ1JZUYgx">
            Med anledning av detta vill jag fråga statsrådet Lars-Erik Lövdén
            följande:
            <list rend="unordered">
              <item>
                1.Vilka åtgärder avser statsrådet att vidta med anledning av
                de orimliga konsekvenser som lagen om allmännyttiga bostadsföretag
                (2002:102) har lett till för både de boende och det allmännyttiga
                bostadsföretaget i östra Skogås?
              </item>
              <item>
                2.Avser statsrådet att medverka till att lagen om allmännyttiga
                bostadsföretag (2002:102), och dess tillämpning, utvärderas?
              </item>
            </list>
          </p>
        </div>
      </div>
    </body>
  </text>
</TEI>
