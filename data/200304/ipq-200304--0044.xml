<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0044">
  <teiHeader>
    <fileDesc>
      <titleStmt>
        <title>efterlevande av barnkonventionen i asylärenden</title>
        <author>Ekström, Anne-Marie (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>efterlevande av barnkonventionen i asylärenden till statsrådet Barbro Holmberg om efterlevande av barnkonventionen i asylärenden</title>
          <idno type="rdwebb">GR1044</idno>
          <ref type="dokument_url_text">http://data.riksdagen.se/dokument/GR1044/text</ref>
          <ref type="dokument_url_html">http://data.riksdagen.se/dokument/GR1044</ref>
          <ref type="dokumentstatus_url_xml">http://data.riksdagen.se/dokumentstatus/GR1044</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmSX9m2mxvWevquvVduNpz</idno>
            <persName>Anne-Marie Ekström</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6hWwXZHymtB4GXTNwrVUJX" corresp="i-UmSX9m2mxvWevquvVduNpz">
          <date when="2003-10-22"/>
        </correspAction>
        <correspAction type="answered" xml:id="i-DRqYpEyxUdXGSo7UXauwui">
          <date when="2003-11-25"/>
        </correspAction>
        <correspAction type="received" xml:id="i-9Y2LVRBA1yHw5cf3c7ta5D" corresp="i-8NR1Z8tejozuay7fUnQPDP">
          <date when="2003-10-22"/>
        </correspAction>
        <correspAction type="answered" xml:id="i-Dp1tBNLuhDt9XeMvFwK6PW" corresp="i-8NR1Z8tejozuay7fUnQPDP">
          <date when="2003-11-25"/>
        </correspAction>
        <correspContext corresp="i-Dp1tBNLuhDt9XeMvFwK6PW">
          <ref type="record" target="prot-200304--035">Riksdagens protokoll 2003/04:35 Tisdagen den 25 november</ref>
          <ref type="recordSection" target="unsetDivId">11 § Svar på interpellation 2003/04:44 om efterlevande av barnkonventionen i asylärenden</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-S7dJNPBGEfuMjv2sE55Nka">
            Interpellation 2003/04:44 av Anne-Marie Ekström (fp) till statsrådet
            Barbro Holmberg om efterlevande av barnkonventionen i asylärenden
          </p>
        </div>
        <div type="ipqSubmissionInfo">
          <p xml:id="i-VGtMf8fHDW5f7J4SD1aAhw">
            den 22 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3C5innQT5nj7w6gmA4TF6E">
            Sverige har skrivit under FN:s barnkonvention och därmed åtagit
            sig att i alla beslut ta hänsyn till barns bästa och i utlänningslagens
            portalparagraf återfinns även följande:
          </p>
          <p xml:id="i-FJxxXX47U5FQJ5xNoa6gER">
            "I fall som rör ett barn skall särskilt beaktas vad hänsynen
            till barnets hälsa och utveckling samt barnets bästa i övrigt
            kräver."
          </p>
          <p xml:id="i-8gyExoZsx94ode1dYUA2VF">
            Under den senaste tiden har en rad asylfall uppmärksammats där
            barn varit inblandade. Det har gällt barn som är sjuka och handikappade
            och som i Sverige fått en vård som gjort att de blivit bättre.
            Trots att barnen inte kan få motsvarande vård i sitt forna hemland
            har de avvisats dit med följd att de med stor sannolikhet är hänvisade
            till fortsatt handikapp och försämrade livsvillkor. Det har även
            framkommit att barn inte har fått berätta om sina egna asylskäl.
            Barn som varit svårt traumatiserade av händelser de varit utsatta
            för som till exempel att någon anhörig dödats framför deras ögon.
            De har inte fått möjlighet att bearbeta sina upplevelser och detta
            tillsammans med den långa handläggningstiden har medverkat till
            att deras psykiska hälsa försämrats. När sedan ett avvisningsbeslut
            kommit har barnens tillstånd ytterligare förvärrats. I dessa ärenden
            har det i bedömningen sällan tagits hänsyn till barnens asylskäl
            och hälsa.
          </p>
          <p xml:id="i-Fcpq1CeKV56pSLheimeXrg">
            Barn har även behandlats mycket illa i samband med avvisningar.
            I TV 4:s program Kalla fakta den 21 oktober 2003 beskrevs hur
            avvisning gått till i två fall. En flygrädd femtonårig flicka
            tvingades flyga fastbunden till händer och fötter. En elvaårig
            flicka som inte ätit eller rört sig på flera månader blev hämtad
            på sjukhuset där hon låg inlagd. Efter att först tagits i förvar
            blev hon transporterad till Tyskland där hon fortfarande efter
            fem månader ligger på sjukhus. Listan kan göras lång på barn som
            far illa eller har behandlats illa i samband med att deras eller
            deras familjers asylärenden behandlats.
          </p>
          <p xml:id="i-SsgHt3a1EPu1ErGUNK7zHU">
            Från regeringshåll framhålls att det är de långa handläggningstiderna
            och möjligheten att göra nya ansökningar som gör att barn far
            illa. Det är viktigt att de långa handläggningstiderna förkortas
            men det är ännu viktigare att asylprocessen blir mer rättssäker
            och att även barns asylskäl beaktas. De som utreder asylärenden
            där barn finns med måste ha kompetens och kunskap om barn och
            hur man intervjuar barn. Sådan hantering av barn som redovisats
            i TV 4:s program kan aldrig accepteras. Barnkonventionen och portalparagrafen
            i utlänningslagen om barns bästa måste efterföljas. Regeln "hellre
            fria än fälla" borde vara den som gäller.
          </p>
        </div>
        <div type="ipQuestion">
          <p xml:id="i-RDEQQK8miJL7wodEPoBbvf">
            Med anledning av ovanstående vill jag ställa följande frågor
            till statsrådet:
            <list rend="unordered">
              <item>
                1. Vilka åtgärder ämnar statsrådet vidta för att barnens bästa
                ska tas till vara i alla asylärenden?
              </item>
              <item>
                2. Vilka åtgärder ämnar statsrådet vidta för att undvika att
                våld används mot barn i asylärenden?
              </item>
              <item>
                3. Vilka åtgärder ämnar statsrådet vidta för att de som utreder
                barn i asylärenden ska ha nödvändig kompetens?
              </item>
            </list>
          </p>
        </div>
      </div>
    </body>
  </text>
</TEI>
