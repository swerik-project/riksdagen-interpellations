<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0261">
  <teiHeader>
    <fileDesc>
      <titleStmt>
        <title>möjligheter att ingripa mot kränkningar i skolan</title>
        <author>Leijonborg, Lars (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>möjligheter att ingripa mot kränkningar i skolan till utbildningsminister Thomas Östros om möjligheter att ingripa mot kränkningar i skolan</title>
          <idno type="rdwebb">GR10261</idno>
          <ref type="dokument_url_text">http://data.riksdagen.se/dokument/GR10261/text</ref>
          <ref type="dokument_url_html">http://data.riksdagen.se/dokument/GR10261</ref>
          <ref type="dokumentstatus_url_xml">http://data.riksdagen.se/dokumentstatus/GR10261</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NZES3NTTAs3ZaBTU3RVkYE</idno>
            <persName>Lars Leijonborg</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-STB9FS1YMSFwyYUzgRJ27f" corresp="i-NZES3NTTAs3ZaBTU3RVkYE">
          <date when="2004-01-30"/>
        </correspAction>
        <correspAction type="received" xml:id="i-nv1CgNFaTs11xYUmYKjcn" corresp="i-PzNviXpYSimQsvSkF9CmDz">
          <date when="2004-02-03"/>
        </correspAction>
        <correspAction type="answered" xml:id="i-MxhyegB2hS9PcDaKaRsqzz" corresp="i-PzNviXpYSimQsvSkF9CmDz">
          <date when="2004-02-12"/>
        </correspAction>
        <correspContext corresp="i-MxhyegB2hS9PcDaKaRsqzz">
          <ref type="record" target="prot-200304--068">Riksdagens protokoll 2003/04:68 Torsdagen den 12 februari</ref>
          <ref type="recordSection" target="unsetDivId">4 § Svar på interpellation 2003/04:261 om möjligheter att ingripa mot kränkningar i skolan</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NNQGyQah9HQ5FKVn5ynpaE">
            Interpellation 2003/04:261 av Lars Leijonborg (fp) till utbildningsminister
            Thomas Östros om möjligheter att ingripa mot kränkningar i skolan
          </p>
        </div>
        <div type="ipqSubmissionInfo">
          <p xml:id="i-JVjm5BdPuf5XcMGfeWub7y">
            den 30 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WEhemFUW7Ak7w2Vmrj36N8">
            Förra veckan inträffade på nytt en uppmärksammad händelse som
            påminner om bristen på trygghet och arbetsro i många svenska skolor.
            Skyddsombudet tvingades stoppa undervisningen på Bläshammar skola
            utanför Varberg. Orsaken var att en grupp tonårspojkar misshandlade
            andra elever och att hela situationen på skolan till sist blev
            ohanterlig. Fallet är ingalunda unikt. Arbetsmiljön har länge
            varit ett stort problem i många skolor.
          </p>
          <p xml:id="i-JuD1oWYAwQ7pcG4UuTBDXj">
            Rektorer och lärare har i dag svårt att göra något åt mobbningen
            och stöket i skolorna, eftersom lagstiftningen inte lämnar särskilt
            många handlingsalternativ. Inte ens när problemet lyfts till den
            kommunala nivån finns det särskilt mycket att göra. När Folkpartiet
            aktualiserade möjligheten att i extrema fall flytta mobbare till
            en annan skola reagerade den dåvarande skolministern starkt med
            sitt berömda utbrott: "Jag ryser, jag ryser". Den mera officiella
            socialdemokratiska reaktionen har varit att hänvisa till att Skollagskommittén
            haft i uppdrag att se över också dessa frågor.
          </p>
          <p xml:id="i-CQyWYM3SDqiX9kC1s1qMUL">
            Det står nu klart att Skollagskommitténs förslag inte är så mycket
            att hoppas på. I stället för att införa disciplinära åtgärder
            som varning eller tillfällig avstängning föreslår kommittén att
            möjligheterna att ingripa ska minskas genom att kvarsittning avskaffas!
            När det gäller den mest akuta bristen i nuvarande skollag, att
            det inte görs tydligt att man får flytta mobbare, föreslår kommittén
            ingen förändring, trots att det råder stor oklarhet om hur dagens
            lagstiftning ska tolkas. Ett fall där en mobbare flyttats har
            nu överklagats till Regeringsrätten.
          </p>
          <p xml:id="i-RdEuQm5zWNbhvEEbgNFcbj">
            Folkpartiets ledamot i Skollagskommittén har reserverat sig mot
            de föreslagna försvagningarna på det disciplinära området. Mer
            förvånande är kanske att även Statens skolverk i sitt remissvar
            efterlyser skärpta disciplinära åtgärder. De skriver ordagrant
            att "det bör övervägas om bestämmelserna om rektors respektive
            lärares möjligheter att vidta åtgärder för att bl.a. skapa trygghet
            och studiero för eleverna bör skärpas".
          </p>
          <p xml:id="i-8uvRaTXZZu8xcYecH5Dtmo">
            Det borde nu stå klart också för regeringen att Skollagskommitténs
            förslag till förändring av lagstiftningen på arbetsmiljöområdet
            är otillräckligt och att andra förslag måste läggas fram snarast.
            Både lärare och elever utsätts för våld och kränkningar samtidigt
            som statsmakterna verkar vilja göra det svårare att ingripa mot
            dem som bråkar och stör.
          </p>
          <p xml:id="i-PpCKidU5PXZW3sakWZThKq">
            Mot denna bakgrund vill jag fråga utbildningsminister Thomas
            Östros:
          </p>
          <p xml:id="i-jPsr9CXLaop5SrR7cH1Dc">
            Vilka åtgärder tänker statsrådet vidta för att förhindra våld
            och kränkningar i skolan?
          </p>
          <p xml:id="i-Xk3xaqGtvU4HYa7sC9sQg3">
            Delar statsrådet Skolverkets uppfattning att rektorers och lärares
            möjligheter att ingripa vid disciplinproblem bör skärpas?
          </p>
        </div>
      </div>
    </body>
  </text>
</TEI>
