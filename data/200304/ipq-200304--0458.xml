<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0458">
  <teiHeader>
    <fileDesc>
      <titleStmt>
        <title>AMS och utländska akademiker</title>
        <author>Narti, Ana Maria (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>AMS och utländska akademiker till statsrådet Hans Karlsson om AMS och utländska akademiker</title>
          <idno type="rdwebb">GR10458</idno>
          <ref type="dokument_url_text">http://data.riksdagen.se/dokument/GR10458/text</ref>
          <ref type="dokument_url_html">http://data.riksdagen.se/dokument/GR10458</ref>
          <ref type="dokumentstatus_url_xml">http://data.riksdagen.se/dokumentstatus/GR10458</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <persName>Ana Maria Narti</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-9r2LpTeW9FKjnjsJCJ6Dew" corresp="i-4SAiMdwrEthd2M8z2yjtkv">
          <date when="2004-04-29"/>
        </correspAction>
        <correspAction type="received" xml:id="i-9cezKRVVC6RKaqyFFjWjdr">
          <date when="2004-04-29"/>
        </correspAction>
        <correspAction type="answered" xml:id="i-Bsf1AVaTHzSSqRgHUbqCbN">
          <date when="2004-05-18"/>
        </correspAction>
        <correspAction type="received" xml:id="i-FYZbqsBZUGcCmZygnamZe" corresp="i-WMD43YDAt2Efk5C5qFXnaQ">
          <date when="2004-04-29"/>
        </correspAction>
        <correspAction type="answered" xml:id="i-3o6NxyjftqT1uNUxCgwtag" corresp="i-WMD43YDAt2Efk5C5qFXnaQ">
          <date when="2004-05-18"/>
        </correspAction>
        <correspContext corresp="i-3o6NxyjftqT1uNUxCgwtag">
          <ref type="record" target="prot-200304--117">Riksdagens protokoll 2003/04:117 Tisdagen den 18 maj</ref>
          <ref type="recordSection" target="unsetDivId">8 § Svar på interpellation 2003/04:458 om AMS och utländska akademiker</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NECuxSBdeer7vLN33MuVA2">
            Interpellation 2003/04:458 av Ana Maria Narti (fp) till statsrådet
            Hans Karlsson om AMS och utländska akademiker
          </p>
        </div>
        <div type="ipqSubmissionInfo">
          <p xml:id="i-AkD5r8hN6WJQ4fJuRcmBnC">
            den 29 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BSBvaunKKVBw4YTUvYE9pY">
            I sitt anförande under partiledardebatten den 21 januari talade
            statsminister Göran Persson om den växande arbetslösheten och
            om en ökning av volymerna i arbetsmarknadsåtgärder. Statsministern
            sade att uppgången i den öppna arbetslösheten överraskade regeringen.
            Tidigare ville man inte bevilja många och långvariga arbetsmarknadsåtgärder,
            eftersom man trodde på en bättre konjunktur och i en sådan situation
            skulle en låsning av arbetskraften i omfattande arbetsmarknadspolitiska
            program ha varit ett misstag.
          </p>
          <p xml:id="i-H5FhVxG5cWBopPw97pR47C">
            "Konjunkturuppgången har låtit vänta på sig. I takt med att den
            har väntat på att komma har arbetslösheten stigit. Detta kan vi
            inte acceptera. Därför lägger vi tillsammans med våra samarbetspartier
            fram en satsning på 2 miljarder kronor som innebär 15 000 nya
            platser i arbetsmarknadspolitiken, i huvudsak riktad mot kommuner
            och landsting. Där vet vi nämligen att en för tidig nedgång i
            arbetskraften snart kommer att mötas av ett växande behov av nyrekrytering."
          </p>
          <p xml:id="i-XYBfxScDR6SFZwX5hi8ouv">
            Med dessa ord signalerade Göran Persson en kursändring i arbetsmarknadspolitiken:
            från ett läge då man hade stramat åt olika utbildningsinsatser
            och projekt till en fas med intensifierade program avsedda att
            förbättra de arbetslösas kompetens.
          </p>
          <p xml:id="i-Vefe9YdyzeSqFKtS7S1eyB">
            Sedan dess har arbetslösheten ständigt ökat. Det är alltså brådskande
            att på nytt diskutera hur arbetsmarknadsåtgärderna planeras och
            genomförs och på vilket sätt deras resultat kan förbättras. Därför
            vänder jag mig nu till arbetslivsministern.
          </p>
          <p xml:id="i-Kg7cDn8Sus4FVZBvm9x7CB">
            Under en tid @ alltså mellan 2000 och 2004 @ har samarbetet mellan
            de långvarigt arbetslösa arbetsgrupperna och arbetsförmedlingarna
            varit strängt begränsat. Om nu hela arbetsmarknadspolitiken ändrar
            inriktning är det troligt att det nämnda samarbetet bör och måste
            uppmuntras och intensifieras @ både i form av uppköp av kurser
            och i form av projekt.
          </p>
          <p xml:id="i-RRu4Wtb1z6vbdJGuuTXYcd">
            Det är mycket som talar för en levande dialog mellan de arbetslösa
            och hela AMS-systemet. AMS har fått och får ofta kritik @ framför
            allt från invandrarorganisationernas och de invandrade arbetslösas
            sida, en kritik som speglas i flera rapporter och undersökningar
            från IFAU, Statskontoret och Riksdagens revisorer. Om samarbetet
            återupptas kan kritik, missförstånd och konflikter ersättas av
            ett klimat av samförstånd och ömsesidig stimulans. Det är också
            oerhört viktigt att undanröja alla anledningar till en diskussion
            om diskriminering i en eller annan form utövad av arbetsförmedlingar.
          </p>
          <p xml:id="i-TL9nnUvbXBz9WkLSAaHGbf">
            Det är alltså lämpligt att analysera de insatser som väsentligt
            kan förbättra de långtidsarbetslösas chanser att få inträde i
            arbetslivet. Lovande insatser består i kompletterande utbildningar
            för utländska akademiker som bedrivs vid Linköpings universitet,
            Malmö högskola, Invandrarakademien i Borås och Lärarhögskolan
            i Stockholm.
          </p>
          <p xml:id="i-3RyYHSZ9f8QhKg3mH6CKoN">
            Akademiker som har varit arbetslösa eller arbetat med mycket
            lågt kvalificerade uppgifter har fått en chans att komplettera
            sina kunskaper från hemlandet samtidigt som de praktiserar på
            många arbetsplatser och skaffar sig nätverk inom sina yrken. Reaktioner
            och omdöme från både lärare och arbetskamrater vid praktikplatserna
            är positiva. Många av dessa studenter arbetar mera intensivt och
            tar flera poäng per termin än vanliga studenter. Men många av
            dem behöver en längre studietid än ett år @ för att helt övervinna
            svårigheter orsakade av den långa arbetslösheten och av den isolering
            som vardagen utanför yrkeslivet gav upphov till.
          </p>
          <p xml:id="i-DyrVbXNq22BCxqMMxawxon">
            Många aspiranter har få möjligheter att kommande terminer finansiera
            fortsatta studier via CSN. En del av dem har passerat 50-årsgränsen
            men kan självklart arbeta 10 eller 15 år efter avslutad utbildning.
            Andra betalar i dag ur sitt blygsamma aktivitetsstöd skulder från
            tidigare försök att etablera sig i arbetslivet, hemutrustningslån,
            studielån för fördjupade kurser i svenska och andra lån tagna
            för att finansiera AMS-utbildningar som kommunerna inte betalade
            för. Att försöka få banklån i en sådan situation är orealistiskt,
            bankerna granskar de blivande låntagarnas inkomst innan de beviljar
            lån och de personer det gäller saknar egen inkomst sedan flera
            år.
          </p>
          <p xml:id="i-6m4sgCvVTsgzoTe7VCjsmC">
            Arbetet med kompletterande utbildningar, som de vid Malmö högskola,
            Linköpings universitet, Invandrarakademien i Borås och Lärarhögskolan
            i Stockholm, behöver fortsätta och utvecklas vidare. Det är viktigt
            inte bara för att varje invandrad akademiker som får inträde i
            det svenska yrkeslivet är en direkt social, ekonomisk och politisk
            vinst för hela samhället, utan också därför att dessa kurser utgör
            en förebild, en symbol för lyckad integration av människor som
            bär med sig kultur från hela världen. I Malmö har högskolan fått
            löfte från länsarbetsnämnden om finansiering av 80 studieveckor
            men aspiranterna i Linköping vet fortfarande inte hur de ska få
            ekonomi för höstterminen 2004. Liknande oklarhet drabbar också
            de studerande samlade kring de mycket positiva erfarenheterna
            från Invandrarakademien vid Borås högskola.
          </p>
          <p xml:id="i-45GXzmCbSR3WoTA7gcePa8">
            Det gäller människor som efter många motgångar håller på att
            få tillbaka tron på det svenska samhället. Att ta ifrån dem möjligheten
            att fullfölja sina studier och börja arbeta inom sina yrken betyder
            en enorm social och psykologisk förlust för alla @ samtidigt som
            detta innebär att Utbildningsdepartementet förgäves satsade tiotals
            miljoner på till exempel utbildningarna i Linköping.
          </p>
          <p xml:id="i-3gssh3eMtrsubzdMsa1JJ9">
            I de fall länsarbetsnämnderna hittills har kategoriskt vägrat
            förlängningar av stödet för arbetslösa akademiker motiveras besluten
            med påståendet att dessa personer inte får erhålla bättre ekonomiska
            villkor för sina studier än vanliga studenter. Men detta argument
            övertygar inte @ eftersom de berörda akademikerna redan har både
            studier och yrkeserfarenhet från hemländerna. De svenska högskolorna
            och universiteten kräver inte att akademiker med examen och yrkeserfarenhet
            från Sverige ska komplettera sina utbildningar under flera terminer.
          </p>
          <p xml:id="i-H5o5duznAuAnAW6SQJP7gq">
            Enligt Integrationsverkets rapport 2003 har vi i dag 30 000 akademiker
            från länder som antingen är arbetslösa eller arbetar med uppdrag
            långt under deras kvalifikationer. Bara några tiotal av dessa
            akademiker har i dag en chans att komma ut ur sin svaga position
            i arbetslivet via kompletterande utbildningar.
          </p>
          <p xml:id="i-K5j4mj1chPpTw3zGP39oWi">
            Därför vänder jag mig till arbetslivsministern med följande fråga:
          </p>
          <p xml:id="i-9vZwe6KT1ojDwCp9uxMius">
            Avser statsrådet i samarbete med integrationsministern och AMS
            att ta initiativ till satsningar på kompletterande högskoleutbildning
            för akademiker med utländsk bakgrund?
          </p>
        </div>
      </div>
    </body>
  </text>
</TEI>
