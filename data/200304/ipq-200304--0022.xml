<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0022">
  <teiHeader>
    <fileDesc>
      <titleStmt>
        <title>SVT:s förslag om TV- produktion</title>
        <author>Sellén, Birgitta (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>SVT:s förslag om TV- produktion till kulturminister Marita Ulvskog om SVT:s förslag om TV- produktion</title>
          <idno type="rdwebb">GR1022</idno>
          <ref type="dokument_url_text">http://data.riksdagen.se/dokument/GR1022/text</ref>
          <ref type="dokument_url_html">http://data.riksdagen.se/dokument/GR1022</ref>
          <ref type="dokumentstatus_url_xml">http://data.riksdagen.se/dokumentstatus/GR1022</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KktUCXax2JFL3tqFqQN9oq</idno>
            <persName>Birgitta Sellén</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>Marita Ulvskog</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7H3BULStJ5Xx4m3Det3FhY" corresp="i-KktUCXax2JFL3tqFqQN9oq">
          <date when="2003-10-09"/>
        </correspAction>
        <correspAction type="received" xml:id="i-KeTXxZRa3ajbEuRT1h7oCT" corresp="i-JchxQfU1zc3XVbvadFgBSn">
          <date when="2003-10-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-94RwrUt9fJSwTn1aY4rbZe">
            Interpellation 2003/04:22 av Birgitta Sellén (c) till kulturminister
            Marita Ulvskog om SVT:s förslag om TV-produktion
          </p>
        </div>
        <div type="ipqSubmissionInfo">
          <p xml:id="i-4USn5TNujRAP2Vow3a7JLh">
            den 9 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JhXErJExXEpCBvcVsFrsTn">
            Ett sparpaket som bland annat innebär att den allmänna TV-produktionen
            i Luleå, Sundsvall, Karlstad, Örebro och Växjö ska flyttas och
            enbart nyhetssändningar ska sändas från de uppräknade stationerna
            presenterades den 7 oktober av SVT:s styrelse.
          </p>
          <p xml:id="i-6nzSdvWyvxEWa8GBuXugSc">
            Enligt SVT beror detta på det teknikskifte som man står inför,
            man ska förbereda för digitala sändningar, och det ger konsekvenser
            i företagets 27 produktionsorter utanför Stockholm.
          </p>
          <p xml:id="i-XNMfwJSL4XXFUQAMqFTGuy">
            Programproduktionen på de fem uppräknade orterna försvinner helt.
            Detta nedläggningsförslag innebär att man flyttar produktionen
            från Luleå, Sundsvall, Örebro, Karlstad och Växjö till Malmö och
            Göteborg.
          </p>
          <p xml:id="i-NencZRcfuFPMoQjPmo2XAe">
            Detta strider i och för sig inte mot SVT:s direktiv om att 55
            % av produktionen ska ske utanför Stockholm. Men inte tror jag
            att det betyder att 55 % av programmen ska produceras i andra
            storstadsregioner.
          </p>
          <p xml:id="i-SytvAh2Ha2mGfdDrFF2BH6">
            Enligt SVT:s vd Christina Jutterström kommer tittarna inte att
            märka av rationaliseringarna på något negativt sätt, till exempel
            i form av nedlagda produktioner. Personalen kommer att finnas
            på andra håll, där de kan göra samma sorts program.
          </p>
          <p xml:id="i-9m1fGbSCWfjEXziow8PMJV">
            Varför då denna förändring?
          </p>
          <p xml:id="i-Tk1BHBAwP2NvtfF94dGgoM">
            De olika orterna kommer ju att finns kvar med sina lokaler eftersom
            de ska sända nyheter.
          </p>
          <p xml:id="i-FvkkRAWUQDMUgzDBWfWZnT">
            För orter i glesbygd kommer det att bli mycket kännbart när personal
            sägs upp, vilket blir en naturlig följd av förslaget. Det kommer
            också att märkas på mångfalden. SVT bör producera program på många
            olika orter. För Norrland, som får behålla bara Umeå enligt det
            lagda förslaget, känns det som ett dråpslag. Det är oerhört viktigt
            att TV-program produceras även i norra Sverige.
          </p>
          <p xml:id="i-YXjCSk3m1Ls1mSAbg7Va8S">
            Att produktionen sprids ut ger ökad information om hela landet.
            Även om programmen inte speglar någon speciell plats i produktionen,
            finns vinjetter och liknande som visar bilder från till exempel
            Sundsvall när programmet Go'kväll sänds.
          </p>
          <p xml:id="i-62ESEPDZQfG1VkM4phjw64">
            Programmet Vildmark som produceras i Luleå känns mer trovärdigt
            när det sänds från en ort nära vildmarken, i stället för att det
            ska produceras i Göteborg eller Malmö.
          </p>
          <p xml:id="i-6xfefoP216kGARXiCMNqeQ">
            Något bör göras för att stoppa SVT:s styrelses förslag, som mer
            eller mindre raderar ut produktion i Norrland. Av den anledningen
            vänder jag mig till kulturministern för att diskutera förslaget
            och undrar:
          </p>
          <p xml:id="i-9w1ADUJ9u2gcegMJZW424q">
            Vilka åtgärder avser kulturministern att vidta för att trygga
            produktion av TV-program utanför storstadsregionerna?
          </p>
        </div>
      </div>
    </body>
  </text>
</TEI>
