<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0550">
  <teiHeader>
    <fileDesc>
      <titleStmt>
        <title>patienträttigheter vad gäller läkemedel</title>
        <author>Stalin, Kerstin-Maria (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>patienträttigheter vad gäller läkemedel till socialminister Lars Engqvist om patienträttigheter vad gäller läkemedel</title>
          <idno type="rdwebb">GR10550</idno>
          <ref type="dokument_url_text">http://data.riksdagen.se/dokument/GR10550/text</ref>
          <ref type="dokument_url_html">http://data.riksdagen.se/dokument/GR10550</ref>
          <ref type="dokumentstatus_url_xml">http://data.riksdagen.se/dokumentstatus/GR10550</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VGuxFg9SBivesgRyVWVWkd</idno>
            <persName>Kerstin-Maria Stalin</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-My1yumiwYPe2xoZcgL1Y9a" corresp="i-VGuxFg9SBivesgRyVWVWkd">
          <date when="2004-05-21"/>
        </correspAction>
        <correspAction type="received" xml:id="i-8kDGgtJ9F4eATUW2Z9pbao">
          <date when="2004-05-24"/>
        </correspAction>
        <correspAction type="answered" xml:id="i-WCDay16QEbpkzt3Uex65mr">
          <date when="2004-06-14"/>
        </correspAction>
        <correspAction type="received" xml:id="i-Dujp1qyTi1sdqMxMRHKZhS" corresp="i-ESKbhHz2VETwMj9meYcmxk">
          <date when="2004-05-24"/>
        </correspAction>
        <correspAction type="answered" xml:id="i-9e6TdygJ2YuGLd9sD34DM4" corresp="i-ESKbhHz2VETwMj9meYcmxk">
          <date when="2004-06-14"/>
        </correspAction>
        <correspContext corresp="i-9e6TdygJ2YuGLd9sD34DM4">
          <ref type="record" target="prot-200304--127">Riksdagens protokoll 2003/04:127 Måndagen den 14 juni</ref>
          <ref type="recordSection" target="unsetDivId">22 § Svar på interpellation 2003/04:550 om patienträttigheter vad gäller läkemedel</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-24QwfdtrtWXbX55yBA8soP">
            Interpellation 2003/04:550 av Kerstin-Maria Stalin (mp) till
            socialminister Lars Engqvist om patienträttigheter vad gäller
            läkemedel
          </p>
        </div>
        <div type="ipqSubmissionInfo">
          <p xml:id="i-dxnA8eteNumH3ANuu5ztP">
            den 21 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DoMjqVQYedmvGKZRpULJUr">
            Läkemedelsföretagens påverkan på läkarkåren har diskuterats i
            medierna den senaste tiden. Det är en diskussion som återkommer
            med olika förtecken och handlar om i vilken utsträckning läkemedelsföretagen
            är styrande för vad läkarna skriver ut i Sverige och i vilka mängder.
          </p>
          <p xml:id="i-SZ83m11AfPRsAoS5Cn6RbP">
            Landstingsförbundet har beslutat att utbildnings- och informationsresor
            som läkemedelsindustrin bekostar med allehanda inslag inte ska
            få vara helt gratis för landstingen, vilket det varit hittills.
            Landstingen ska därför hädanefter betala hälften av omkostnaden
            för en sådan resa. Beslut om dessa resor ska också fattas högre
            upp i hierarkin.
          </p>
          <p xml:id="i-DS12c3nMAQbFCcHHmygwUe">
            Uppenbarligen är man mån om att stå friare moraliskt från läkemedelsföretagen
            och inte anklagas för att ta mutor.
          </p>
          <p xml:id="i-HrRM45cB5E81rBovyDmBK4">
            Stiftelsen NEPI (nätverk för läkemedelsepidemiologi) har också
            helt nyligen visat hur reklamkampanjers inverkan från läkemedelsföretagen
            tydligt visar sig i vad läkarna förskriver. De läkemedel man gjort
            reklam för förskrivs i större utsträckning trots att de varken
            är medicinskt mest effektiva eller billigast vilket ska vara regeln.
            Man menar från NEPI att läkarna inte är medvetna om denna påverkan.
          </p>
          <p xml:id="i-EZm7aziMgs51AJuqQVsmxm">
            Det finns en rad komplicerade förhållanden när det gäller läkemedelsföretagens
            inverkan på vården. Läkemedel är viktiga och har medfört att vi
            kan stoppa och bota sjukdomsförlopp vi tidigare stått hjälplösa
            inför. Men det finns en påtaglig överanvändning. Tabletter är
            ofta den förväntade lösningen både för patienten och läkaren för
            varje medicinskt problem, oavsett om det finns andra sätt att
            återfå hälsa.
          </p>
          <p xml:id="i-Td4HmDEnsMs14vjtEfs5q2">
            I samhället har människor blivit fjärmade från kunskap om den
            egna kroppen, vad den behöver och hur egenvård fungerar. I alltför
            liten utsträckning diskuteras biverkningar, eventuella allergiska
            reaktioner eller rena läkemedelsskador av läkemedel eller kombinationer
            av läkemedel.
          </p>
          <p xml:id="i-BQXnVeE4Wm8HfsigKbwzWm">
            Enligt amerikanska undersökningar dör dubbelt så många av läkemedelsskador
            per år som i trafiken. Kostnaden för läkemedelsskador är ungefär
            lika stor som för kostnaden för läkemedel. Minst hälften av dessa
            hade man kunnat undvika på grund av förutsägbarheten och förebyggbarheten.
            I Sverige saknas sådan undersökning, men det finns inga skäl att
            tro att siffrorna skulle vara särskilt annorlunda här.
          </p>
          <p xml:id="i-x5wW5tFVkAaUMFrfv4fW7">
            Enskilda som är övertygade om att ha fått skador av läkemedel
            har mycket svårt att bli tagna på allvar, och känner sig rättslösa
            när det gäller processen med att försöka få rätt. Inte sällan
            bemöts deras argument och beskrivningar av hänvisningar till psykiska
            besvär, ibland utan att den som uttalat sig har träffat personen
            i fråga.
          </p>
          <p xml:id="i-MZF967crdcGFnrNxra2cGW">
            Experter på olika nivåer har svårt att hjälpa människor med läkemedelsskador
            eftersom det kan innebära risk för deras rykte, karriär och kanske
            också att behålla sitt jobb.
          </p>
          <p xml:id="i-R8Cs26bEcv7KeAZfT4fXZw">
            Biverkningsrapportering sker i väldigt liten utsträckning. Bara
            5 % av Sveriges läkare rapporterar biverkningar enligt uppgift
            från Kilen, konsumentinstitutet läkemedel och hälsa.
          </p>
          <p xml:id="i-SeKntfDLcWCtcuNdaMBk1c">
            Jag vill fråga socialministern:
          </p>
          <p xml:id="i-2LQF6bKwFpLBkRoNDWse5t">
            Avser socialministern att se över läkemedelsföretagens inflytande
            på läkarutbildningen, forskningen och förskrivningen i Sverige?
          </p>
          <p xml:id="i-XXxnSRKXetDyaABmbUry7j">
            Avser socialministern att verka för att enskilda som blivit skadade
            av läkemedel ska få möjligheter att få ersättning för skada och
            ett värdigt bemötande?
          </p>
          <p xml:id="i-6WnEuZVqSQK3nG7Rww7xnt">
            Hur avser socialministern att verka för att öka biverkningsrapporteringen?
          </p>
        </div>
      </div>
    </body>
  </text>
</TEI>
