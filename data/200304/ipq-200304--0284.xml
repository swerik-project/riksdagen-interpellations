<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0284">
  <teiHeader>
    <fileDesc>
      <titleStmt>
        <title>Platsgaranti och kvaliteten i barnomsorgen</title>
        <author>Larsen, Sofia (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Platsgaranti och kvaliteten i barnomsorgen till statsrådet Lena Hallengren om Platsgaranti och kvaliteten i barnomsorgen</title>
          <idno type="rdwebb">GR10284</idno>
          <ref type="dokument_url_text">http://data.riksdagen.se/dokument/GR10284/text</ref>
          <ref type="dokument_url_html">http://data.riksdagen.se/dokument/GR10284</ref>
          <ref type="dokumentstatus_url_xml">http://data.riksdagen.se/dokumentstatus/GR10284</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XXuTUfCrSzD7sKMdyYtEft</idno>
            <persName>Sofia Larsen</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-WzCgYy76KeCY7JH3NTo8fx" corresp="i-XXuTUfCrSzD7sKMdyYtEft">
          <date when="2004-02-06"/>
        </correspAction>
        <correspAction type="received" xml:id="i-6iUPCgqapQghSa5HtuFyEw">
          <date when="2004-02-10"/>
        </correspAction>
        <correspAction type="answered" xml:id="i-BX8pLMUvsetfUQszwxVAjb">
          <date when="2004-02-17"/>
        </correspAction>
        <correspAction type="answered" xml:id="i-7GS5MdwoNxkk57LBmJseDn">
          <date when="2004-02-17"/>
        </correspAction>
        <correspAction type="received" xml:id="i-NY42F6SRJzAn9vEgw91eyc" corresp="i-HxcQkHC9fDSzkJWgvdhDEF">
          <date when="2004-02-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8jQJo3Wv1RUfaHdotrbo2b">
            Interpellation 2003/04:284 av Sofia Larsen (c) till statsrådet
            Lena Hallengren om platsgaranti och kvaliteten i barnomsorgen
          </p>
        </div>
        <div type="ipqSubmissionInfo">
          <p xml:id="i-Km9upV7aqCQ2VTEGhQ6bCk">
            den 6 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NLNgX6mugQS71jFqdFdgdG">
            Förskolan omfattar en allt större andel av alla barn, och spelar
            en viktig roll för barns utveckling och lärande. I dag är det
            ca 334 000 barn inskrivna i förskolan och ca 45 000 inskrivna
            i familjedaghem. Enligt Kommunförbundets prognoser beräknas antalet
            barn i förskolan att öka de kommande åren. Redan i dag kan vi
            se att barnomsorgsgarantin är satt ur spel i många kommuner. Bristen
            på en förskoleplats har lett till ett fixande och tricksande för
            många föräldrar för att få vardagen att gå ihop. Det är inte ovanligt
            att föräldrar har köat i månader och trots detta inte fått någon
            förskoleplats för sitt barn. För Centerpartiet är det viktigt
            att ge bästa tänkbara förutsättningar för barnfamiljerna att få
            vardagen att gå ihop, där en plats på förskolan spelar en stor
            roll.
          </p>
          <p xml:id="i-RrFWfSDveWPi5srb5dYcXL">
            Ett uppdrag utifrån detta är att jobba för att stärka kvalitet
            i förskolans verksamheten. Det handlar om att skapa möjligheter
            för kommunerna att bedriva förskoleverksamhet på bästa tänkbara
            sätt. Det handlar till exempel om att regering och riksdag ser
            till att det finns tillräckligt många utbildade förskollärare
            eller att reformer för förskolan genomförs på ett väl genomtänkt
            sätt, så att det finns rimliga förutsättning för kommunerna att
            genomföra dessa.
          </p>
          <p xml:id="i-8fGLPU8ahtuj3jg4YFamyK">
            Det har varit mycket diskussioner om hur det ser ut i dagens
            förskola. Besparingarna inom förskoleverksamheten har varit stora
            under 1990-talet. De vanligaste besparingsstrategierna har varit
            att ta in fler barn i grupperna och minska personaltätheten. Genom
            införandet av maxtaxan, som inte var fullt ut finansierad av regeringen,
            har kommunerna tvingats skjuta till extra pengar eller finna andra
            former, som större grupper, för att sänka kostnaderna. Enligt
            Kommunförbundet är maxtaxereformen underfinansierad med ca 1,7
            miljarder kronor. Hur det nu än förhåller sig kan vi bara konstatera
            att förskolan brottas med alltför stora barngrupper, en icke fungerande
            barnomsorgsgaranti, brist på förskollärare samt en oro bland personal
            och föräldrar. I slutändan är det barnen som kommer i kläm.
          </p>
          <p xml:id="i-9ZDSDtHX6hgZV44c9zdvMZ">
            I ett antal intervjuer har biträdande utbildningsministern påpekat
            att de brister som i dag finns i förskolan, som till exempel den
            icke fungerande barnomsorgsgarantin, endast är kommunernas ansvar.
            Även om kommunerna naturligtvis har ansvar för att barnomsorgsgarantin
            verkligen fungerar, och inte sätts ur spel, har även regeringen
            och ytterst biträdande utbildningsministern ett ansvar för detta.
          </p>
          <p xml:id="i-EKZNf4kJVeNjjmAAMzgP5P">
            I valrörelsen utlovade statsminister Göran Person kraftiga satsningar
            på förskolan. Biträdande utbildningsminister Lena Hallengren utlovade
            en satsning på 6 000 nya förskollärare. Regeringen gick till och
            med så långt att de skrev i förra årets budgetproposition att
            det i genomsnitt ska vara fem barn per heltidsanställd, 15 barn
            per grupp med tre heltidsanställda. I en PM från Utbildningsdepartementet
            står det: "Regeringen fortsätter nu att prioritera arbetet med
            att förstärka förskolans kvalitet".
          </p>
          <p xml:id="i-CD5u9wuaAjfPfHeJG75XhR">
            Till vår förvåning kan vi konstatera att i stället för att ta
            itu med kvaliteten i förskolan gav regeringen Skolverket ett uppdrag
            att göra en fördjupad studie av barngruppernas storlek och personaltäthet
            och satsningen på 6 000 nya förskollärare och barnskötare i förskolan
            inleds först 2005. De vackra orden om mer personal och mindre
            barngrupper blev inte annat än vackra ord.
          </p>
          <p xml:id="i-TFscaEBDmbf4CAPoSb7ihP">
            För att peka ytterligare på frågan om bristen på förskollärare
            menar Lärarförbundet att utbildningen till förskollärare varit
            underdimensionerad de senaste åren och de har sedan mitten på
            90-talet påpekat detta för regeringen, dock utan resultat. Regeringen
            medger själv i tidigare budgetproposition att problemet är att
            antalet platser till förskollärarutbildningen ej varit tillräckliga
            och att bristen inte beror på studenters bristande intresse för
            att söka sig till utbildningen.
          </p>
        </div>
        <div type="ipQuestion">
          <p xml:id="i-VZakkjfmYsynbAc2wLEEuk">
            Jag vill med anledning av detta fråga ministern följande:
            <list rend="ordered">
              <item>
                Vad avser ministern att göra för att stärka kommunernas möjlighet
                att säkra barnomsorgsgarantin?
              </item>
              <item>
                Vad avser ministern att göra för att stärka kvaliteten i förskolan?
              </item>
            </list>
          </p>
        </div>
      </div>
    </body>
  </text>
</TEI>
