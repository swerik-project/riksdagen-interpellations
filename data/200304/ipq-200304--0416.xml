<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0416">
  <teiHeader>
    <fileDesc>
      <titleStmt>
        <title>försvarsmaktens grundorganisation</title>
        <author>Widman, Allan (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>försvarsmaktens grundorganisation till försvarsminister Leni Björklund om försvarsmaktens grundorganisation</title>
          <idno type="rdwebb">GR10416</idno>
          <ref type="dokument_url_text">http://data.riksdagen.se/dokument/GR10416/text</ref>
          <ref type="dokument_url_html">http://data.riksdagen.se/dokument/GR10416</ref>
          <ref type="dokumentstatus_url_xml">http://data.riksdagen.se/dokumentstatus/GR10416</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUYvEhrSc9gnHcd6iS4eDJ</idno>
            <persName>Allan Widman</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-CcdZckB2ErC625pmVtogZg</idno>
            <persName>Leni Björklund</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4G6mUQEwoDZVyW2Nh21pTm" corresp="i-BUYvEhrSc9gnHcd6iS4eDJ">
          <date when="2004-04-05"/>
        </correspAction>
        <correspAction type="received" xml:id="i-JBoLm1Zp7KNo9ubrwqV52y">
          <date when="2004-04-13"/>
        </correspAction>
        <correspAction type="answered" xml:id="i-Fh2z433LFjbjY4mTHBdWLk">
          <date when="2004-04-20"/>
        </correspAction>
        <correspAction type="answered" xml:id="i-PPnoFoMZpTqLNfy3C7UeS9">
          <date when="2004-04-20"/>
        </correspAction>
        <correspAction type="received" xml:id="i-JqhA2m1nx7uf86tvHNzJP1" corresp="i-CcdZckB2ErC625pmVtogZg">
          <date when="2004-04-13"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8Fotbj2Uv7G8jFmvqYXfe6">
            Interpellation 2003/04:416 av Allan Widman (fp) till försvarsminister
            Leni Björklund om Försvarsmaktens grundorganisation
          </p>
        </div>
        <div type="ipqSubmissionInfo">
          <p xml:id="i-5LamJ7T2R8DcQadDN1usZq">
            den 5 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Dshw2E9BeatocM7TKdDj89">
            Vid regeringssammanträdet den 28 augusti 2003 fattades beslut
            om tillsättning av en arbetsgrupp (Ag GRO) för att utarbeta underlag
            för en förändrad grundorganisation för Försvarsmakten inför detta
            års försvarsbeslut. I samband med tillsättningen fattades också
            beslut om vilka riktlinjer som skulle gälla för gruppens arbete.
          </p>
          <p xml:id="i-8KEsdEQnxzgqj3apeChTyX">
            I en särskild bilaga till regeringsbeslutet angavs de utgångspunkter,
            uppgifter och aspekter som arbetsgruppen ska anlägga på sina förslag.
            Särskilt de sistnämnda är av intresse eftersom de kommer att vägleda
            gruppen i valet av vilka förband som kommer att avvecklas, finnas
            kvar eller eventuellt flyttas.
          </p>
          <p xml:id="i-Gz3QTnDbLjcA4WiQuUXDu7">
            De olika aspekterna, som synes sakna inbördes prioritering, redovisas
            under olika rubriker. Först nämns försvarspolitiska och ekonomiska
            aspekter, vilka i stor utsträckning hänger samman. Som en särskild,
            tredje punkt anges att regionalpolitiska aspekter ska vägas in
            vid utformningen av grundorganisationen. Berörda regioners sårbarhet
            ur regionalpolitisk och arbetsmarknadspolitisk synvinkel ska beaktas.
            Därtill ska, enligt regeringen, särskild hänsyn tas till försvarsmaktsberoendet,
            det vill säga andelen sysselsatta i Försvarsmakten i förhållande
            till det totala antalet sysselsatta.
          </p>
          <p xml:id="i-PTPoJcUvojrPf7K8Ep7Th8">
            Försvarsmakten har i dag fyra välkända huvuduppgifter: att försvara
            landet mot väpnat angrepp, att skydda dess territoriella integritet,
            att bidra till fred och säkerhet i omvärlden och att stärka samhället
            vid svåra påfrestningar i fredstid. Även om vissa av dem är föremål
            för diskussion och kan komma att ändras, så anger huvuduppgifterna
            vad myndighetens resurser kan och bör användas till. Därmed bör
            de även styra överväganden kring en framtida grundorganisation.
          </p>
          <p xml:id="i-86Kuk8xzL15sc32uomj759">
            När det gäller de regional- och arbetsmarknadspolitiska aspekterna
            saknar dessa motsvarande koppling. I stället för att stärka myndighetens
            förutsättningar att lösa nuvarande och framtida uppgifter riskerar
            de att få en rakt motsatt effekt. Genom att väga in försvarsovidkommande
            hänsyn kan inte en effektiv medelshantering garanteras. Vi får
            helt enkelt inte bästa möjliga försvar för de resurser som anslås.
          </p>
          <p xml:id="i-BuBbnSoDzCNHmbP3goH2nX">
            Under föregående höst frågade jag försvarsministern om hon var
            beredd att vidta några åtgärder för att garantera att den framtida
            grundorganisationen i större utsträckning skulle styras av Försvarsmaktens
            huvuduppgifter. Svaret blev att hon ansåg direktiven om beaktande
            av regional- och arbetsmarknadspolitiska aspekter som rimliga.
          </p>
          <p xml:id="i-RpziimrZYy31RfBwxusjc7">
            Överbefälhavaren har ifrågasatt de för försvaret ovidkommande
            hänsyn som direktiven till Ag GRO rymmer. Förvisso menar han att
            det finns ett samhälle utanför Försvarsmakten som måste beaktas,
            men att priset för detta knappast ska betalas över anslagen till
            försvaret. Det finns en tydlig önskan inom Försvarsmakten att
            få redovisa ett som det kallats "kliniskt" förslag fritt från
            regional- och arbetsmarknadspolitiska hänsyn. Men eftersom arbetsgruppen
            består både av tjänstemän från departementet och Försvarsmakten
            samt styrs av försvarsfrämmande direktiv, riskerar såväl riksdagen
            som skattebetalarna att inte få ta del av professionens förslag
            till ny grundorganisation. Det blir då omöjligt, i vart fall före
            beslutet, att urskilja den prislapp som Försvarsmakten menar sig
            inte kunna ta ansvar för.
          </p>
          <p xml:id="i-Mb66ywVmFuWcNJ6vhMhcrF">
            Ytterst kan naturligtvis riksdagen, med stöd av riksdagsordningen,
            begära ett yttrande från Försvarsmakten i frågan. Om det är vad
            som krävs för att ett alternativ fritt från regional- och arbetsmarknadspolitik
            ska presenteras avser Folkpartiet liberalerna att i försvarsutskottet
            väcka ett sådant initiativ.
          </p>
          <p xml:id="i-SmEAwVPcqFVq6WuuqKoRp1">
            Mot bakgrund av vad som anförts ovan vill jag nu ställa följande
            frågor till försvarsministern:
          </p>
          <p xml:id="i-QtHxhE1xUh9VGDTwku5bFf">
            Vilka åtgärder avser försvarsministern att vidta för att regeringen
            i sitt kommande förslag till ny grundorganisation i praktiken
            inte ska frångå det beslut som riksdagen fattat om Försvarsmaktens
            huvuduppgifter?
          </p>
          <p xml:id="i-7Bxuvr2iSadSFiiqZu9CnQ">
            Vilka åtgärder avser försvarsministern att vidta för att det
            förslag som Ag GRO når fram till offentliggörs självständigt eller
            på annat sätt görs spårbart i kommande proposition?
          </p>
          <p xml:id="i-Puxb55SYPD7vLHqA8NAZwE">
            Vilka åtgärder avser försvarsministern att vidta för att Försvarsmaktens
            företrädare ska kunna uttrycka en avvikande mening i arbetsgruppens
            slutliga förslag till ny grundorganisation?
          </p>
          <p xml:id="i-QUmvvFoPyzfMxD2Te8d56L">
            Vilka åtgärder avser försvarsministern att vidta för att göra
            det möjligt för Försvarsmakten som myndighet att lägga ett strikt
            professionellt förslag på ny grundorganisation, fritt från regional-
            och arbetsmarknadspolitiska aspekter?
          </p>
          <p xml:id="i-AHS5S2GxwCJuA4RLGQUTne">
            Vilka åtgärder avser försvarsministern att vidta för att ansvar,
            enligt vår konstitutionella ordning, i efterhand ska kunna utkrävas
            av myndigheten för eventuella felbedömningar?
          </p>
        </div>
      </div>
    </body>
  </text>
</TEI>
