<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0394">
  <teiHeader>
    <fileDesc>
      <titleStmt>
        <title>skattelättnader för hushållstjänster</title>
        <author>Enochson, Annelie (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>skattelättnader för hushållstjänster till finansminister Bosse Ringholm om skattelättnader för hushållstjänster</title>
          <idno type="rdwebb">GR10394</idno>
          <ref type="dokument_url_text">http://data.riksdagen.se/dokument/GR10394/text</ref>
          <ref type="dokument_url_html">http://data.riksdagen.se/dokument/GR10394</ref>
          <ref type="dokumentstatus_url_xml">http://data.riksdagen.se/dokumentstatus/GR10394</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <persName>Annelie Enochson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GfspGdmF1Y9nBQZ4cnYH3s" corresp="i-TECanR77Prb79DHwPvLitN">
          <date when="2004-03-30"/>
        </correspAction>
        <correspAction type="answered" xml:id="i-HUheS96f8hvAitacCEzbVG">
          <date when="2004-04-20"/>
        </correspAction>
        <correspAction type="received" xml:id="i-WQjCgiAyUnfVYerrSWo9sJ" corresp="i-A5R84cTmpky3NHJ7nLKaEt">
          <date when="2004-03-30"/>
        </correspAction>
        <correspAction type="answered" xml:id="i-KjwB3YTfsoidZJXPJNC6PP" corresp="i-A5R84cTmpky3NHJ7nLKaEt">
          <date when="2004-04-20"/>
        </correspAction>
        <correspContext corresp="i-KjwB3YTfsoidZJXPJNC6PP">
          <ref type="record" target="prot-200304--098">Riksdagens protokoll 2003/04:98 Tisdagen den 20 april</ref>
          <ref type="recordSection" target="unsetDivId">8 § Svar på interpellationerna 2003/04:391 och 394 om skattevillkor för inköp av hushållsnära tjänster</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-hhCS7aebDmLEYy6gyNywz">
            Interpellation 2003/04:394 av Annelie Enochson (kd) till finansminister
            Bosse Ringholm om skattelättnader för hushållstjänster
          </p>
        </div>
        <div type="ipqSubmissionInfo">
          <p xml:id="i-DKNDpWbcLpmX4UzHWLz2xZ">
            den 30 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BfReHegEAUzTNakaR1nLWW">
            Frågan om tjänster som utförs i hemmen har åter aktualiserats,
            till exempel i och med att Riksåklagaren avstår från att överklaga
            den friande domen mot fyra kvinnor som anlitat en städerska från
            Litauen.
          </p>
          <p xml:id="i-Pu5V2z47w4htC7BJenevBp">
            Sverige har stora problem med svart arbetskraft i hemmen. Extern
            arbetskraft i hushållen är mycket ovanlig som en laglig företeelse.
            Så var fallet också i Finland tidigare, men där har man nu vänt
            utvecklingen genom en förändrad skattepolitik. Sedan förra året
            får man i Finland dra av 60 % av utgifterna för städjobb och hemhjälp
            såsom barntillsyn, vård och reparationer av olika slag. En förutsättning
            är att registrerade företag anlitas.
          </p>
          <p xml:id="i-NPMRiENDpW9NhzcLiRxw25">
            Finland införde 1997 på försök två modeller samtidigt. En modell
            med företagsstöd för somliga delar av landet. En annan modell
            med hushållsavdrag i andra delar av landet. År 2000 permanentades
            ett system med hushållsavdrag som utsträcktes till hela landet.
            På tre år har antalet hushåll som anlitar hemhjälpsföretag stigit
            från 30 000 till knappt 100 000, men den stora ökningen kom efter
            att avdraget 2003 höjdes till 60 %.
          </p>
          <p xml:id="i-5BZfyq99kP3RWWbfYpibgK">
            Plötsligt har 1000-talet nya arbetstagare och åtskilliga nya
            företag dykt upp. Slutsatsen är att inte bara efterfrågan ökat
            kraftigt, utan att tidigare svart arbetskraft i stor utsträckning
            blivit vit.
          </p>
          <p xml:id="i-KxuE6ASPj6sZMi1WGYjtj4">
            Det är angeläget att den svarta sektorn på motsvarande sätt kan
            trängas tillbaka i Sverige, genom att det görs ekonomiskt möjligt
            att både köpa och sälja privata hushållstjänster vitt och lagligt.
          </p>
          <p xml:id="i-JiHXiLecWpBEZR8qiX9LXH">
            Finlands exempel visar att man lyckades över alla blockgränser
            få bukt med den svarta ekonomin, stimulera privat service, öka
            sysselsättningen samt hjälpa kvinnor som var utarbetade. I den
            finska modellen väljer hushållen om de vill anställa någon i egen
            regi eller köpa tjänsten av ett valfritt företag.
          </p>
          <p xml:id="i-HBETnrzLRM2NHa6VQ2aA9e">
            För några år sedan uttalade sig flera ledande socialdemokrater
            positivt om hushållstjänster. Göran Persson var till exempel beredd
            att använda AMS-pengar för att subventionera hushållstjänster.
            Bakgrunden var då en begäran från Stockholm om att få starta försök
            med billiga service- och hushållstjänster.
          </p>
          <p xml:id="i-CgFf6CfJPZaMMpiPp3Ef2G">
            Statsrådet Bosse Ringholm har själv uttalat sig positivt om skattelättnader
            för hushållstjänster, till exempel i samband med skatteöverläggningarna
            1999. Statsrådet var då beredd att pröva frågan för att se om
            man genom skattesänkningar kan göra svarta jobb vita.
          </p>
          <p xml:id="i-QV7Cu1eBtsJfskqWvzmNh">
            Statsrådet Bosse Ringholm har i dagarna föreslagit att det så
            kallade ROT-avdraget ska återinföras. Det är utmärkt. Men varför
            stanna vid reparationer, ombyggnad och tillbyggnad? Motivet för
            att återinföra ROT-avdraget sägs ju vara att mildra arbetslösheten
            bland byggarbetare. Men varför bara mildra arbetslösheten för
            byggarbetare? Om ROT-avdraget vidgades till att gälla också andra
            tjänster som utförs i hemmet - såsom städning, barnpassning och
            gräsklippning - skulle också personer aktiva inom andra branscher
            än byggbranschen kunna få arbete.
          </p>
          <p xml:id="i-Wfk9X91bo6ujfqziNDDFR9">
            När debatten förra gången var som hetast fanns det bland de socialdemokratiska
            väljarna en majoritet för skattelättnader på hushållstjänster.
            Detta enligt en Sifo-undersökning som tidningen Vår bostad publicerade
            för ett par år sedan.
          </p>
          <p xml:id="i-LBAtDVVrYUeYNJ8mhuWZmz">
            Utifrån den lärdom vi kan få från det finska exemplet anser jag
            att frågan, huruvida skattelättnader för hushållstjänster kan
            göra svarta jobb vita, borde prövas även i Sverige.
          </p>
        </div>
        <div type="ipQuestion">
          <p xml:id="i-FgrSppMuZ2k45Hqe7LsjPF">
            Med anledning av det ovan anförda vill jag ställa följande frågor
            till statsrådet Bosse Ringholm:
            <list rend="unordered">
              <item>
                1. Vilka åtgärder avser statrådet att vidta för att på försök
                införa den finska modellen med skattereduktion på hushållstjänster
                också i Sverige?
              </item>
              <item>
                2. Vilka åtgärder avser statsrådet att i övrigt vidta för att
                göra svarta jobb vita inom hushållstjänstesektorn?
              </item>
            </list>
          </p>
        </div>
      </div>
    </body>
  </text>
</TEI>
