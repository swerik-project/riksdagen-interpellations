<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0201">
  <teiHeader>
    <fileDesc>
      <titleStmt>
        <title>införsel av alkohol och folkhälsoundantaget</title>
        <author>Lundberg, Inger (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>införsel av alkohol och folkhälsoundantaget till finansminister Bosse Ringholm om införsel av alkohol och folkhälsoundantaget</title>
          <idno type="rdwebb">GR10201</idno>
          <ref type="dokument_url_text">http://data.riksdagen.se/dokument/GR10201/text</ref>
          <ref type="dokument_url_html">http://data.riksdagen.se/dokument/GR10201</ref>
          <ref type="dokumentstatus_url_xml">http://data.riksdagen.se/dokumentstatus/GR10201</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NzHKC9iUGaf1xUAcp3VKCA</idno>
            <persName>Inger Lundberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4mark5Gnu2C6niQRnrg7XU" corresp="i-NzHKC9iUGaf1xUAcp3VKCA">
          <date when="2003-12-12"/>
        </correspAction>
        <correspAction type="answered" xml:id="i-7phMgQwSdLCzrpmUxHaEWW">
          <date when="2004-01-27"/>
        </correspAction>
        <correspAction type="received" xml:id="i-BfNsU2NJXKkEWN8E52hnrQ" corresp="i-A5R84cTmpky3NHJ7nLKaEt">
          <date when="2003-12-12"/>
        </correspAction>
        <correspAction type="answered" xml:id="i-PDrij8arWHWcbCCqzZeCNQ">
          <date when="2004-01-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Q4bDPA8xxsB2WZZVdFjj8H">
            Interpellation 2003/04:201 av Inger Lundberg (s) till finansminister
            Bosse Ringholm om införsel av alkohol och folkhälsoundantaget
          </p>
        </div>
        <div type="ipqSubmissionInfo">
          <p xml:id="i-GNzsasZnVExWDEVHQBJJGk">
            den 12 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-WAu2qKLBGhXVhUwwkuAQtL">
            Bakgrunden till den restriktiva svenska alkoholpolitiken är det
            direkta sambandet mellan den samlade alkoholkonsumtionen och risken
            för missbruk. Den svenska linjen inom EU har därför varit att
            med hänvisning till EU:s så kallade folkhälsoundantag begära att
            vårt land skulle ha rätt att behålla de införselkvoter för alkohol,
            som gällde vid EU-inträdet. Det är därför med stor besvikelse
            vi tvingats konstatera att folkhälsofrågorna fått ge vika för
            kravet på frihandel mellan medlemsländerna också när det gäller
            alkohol.
          </p>
          <p xml:id="i-6UcavFqWx8AysJDrJuxxJz">
            Sverige har därför efter förhandlingar med EU tvingats acceptera
            att införselkvoterna successivt trappas upp och att det svenska
            undantaget avvecklas helt från den 1 januari 2004. Samtidigt sänker
            grannländer som Danmark och Finland sina alkoholskatter kraftigt.
            Bakgrunden till deras beslut är detsamma som det Sverige åberopat
            när vi tidigare sänkt vissa alkoholskatter: höga införselkvoter
            och närhet till länder med betydligt lägre alkoholskatter. Trycket
            på Sverige att sänka sina alkoholskatter är stort och ökar sannolikt
            än mer när de baltiska länderna med sina låga alkoholskatter blir
            medlemmar i EU.
          </p>
          <p xml:id="i-YFaiHs5ck8YE12gXF8XbJf">
            De farhågor, som många av oss kände inför de förändrade införselreglerna
            har inte kommit på skam. Tvärtom. I södra Sverige köps en mycket
            stor del av alkoholen utanför Sverige och också från Mellansverige
            anordnas i allt högre utsträckning så kallade spritturism till
            de länder som har lägre alkoholskatter än Sverige. Konsumtionen
            ökar markant och införseln av alkohol tar sig drastiska uttryck.
            Bilar med överlast av ölburkar, sprit och vin är det praktiska
            uttrycket för EU:s bidrag till svensk alkoholpolitik.
          </p>
          <p xml:id="i-WBfHZhB18uoEKr9194C8pR">
            I dagarna har en av de svenska ölproducenterna visat att de nya
            införselreglerna inte bara leder till en drastisk ökning av den
            lagliga införseln av alkohol, utan också medverkat till en kraftig
            ökning av den illegala införseln. I hägnet av de extrema införselreglerna
            förefaller ett stort antal langare och restaurangägare ha smugglat
            in omfattande mängder alkohol för försäljning.
          </p>
          <p xml:id="i-WpFC35G7CjrUuEsweZYWLH">
            Så här kan det inte fortsätta. Alkoholproducenternas ambition
            är klar. De vill bryta den absurda situationen genom kraftiga
            sänkningar av alkoholpriserna. Men detta löser inga problem.
          </p>
          <p xml:id="i-H1geNYAiyufYYsnzPKu6Wg">
            En kraftig sänkning av alkoholskatter och alkoholpriser bidrar
            enbart till en kraftig ökning av alkoholkonsumtionen. Eftersom
            vi vet att det finns ett direkt samband mellan alkoholkonsumtionen
            och missbruket vet vi att kraftigt sänkta alkoholpriser ytterst
            går ut över människor med större benägenhet att falla offer för
            missbruk än andra. De som kanske drabbas allra hårdast är deras
            barn och andra anhöriga.
          </p>
          <p xml:id="i-S7dAZY86KzQJaCvZqRtCqq">
            I sitt yttrande över förslaget till ny konstitution för EU, liksom
            i sitt beslut med anledning av socialutskottets betänkande, 2003/04SoU1,
            markerar riksdagen tydligt att Sverige måste driva kravet på att
            folkhälsoundantaget beaktas vid införsel av alkohol. Vi har hittills
            tvingats acceptera att EU-kommissionen inte tagit folkhälsoundantaget
            på allvar. Nu har vi en så stor del av facit att det finns skäl
            att aktualisera frågan på nytt.
          </p>
          <p xml:id="i-HkN2VaDWtn8Mtb9rjTe4FU">
            Jag vill därför fråga om finansministern är beredd att åter aktualisera
            Sveriges krav på begränsad införsel av alkohol.
          </p>
        </div>
      </div>
    </body>
  </text>
</TEI>
