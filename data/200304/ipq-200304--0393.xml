<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0393">
  <teiHeader>
    <fileDesc>
      <titleStmt>
        <title>Sveriges linje i Världsbanken</title>
        <author>N. Hedström, Lotta (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges linje i Världsbanken till statsrådet Gunnar Lund om Sveriges linje i Världsbanken</title>
          <idno type="rdwebb">GR10393</idno>
          <ref type="dokument_url_text">http://data.riksdagen.se/dokument/GR10393/text</ref>
          <ref type="dokument_url_html">http://data.riksdagen.se/dokument/GR10393</ref>
          <ref type="dokumentstatus_url_xml">http://data.riksdagen.se/dokumentstatus/GR10393</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q6T8pKy9pERdSQEuTcARyR</idno>
            <persName>Lotta N Hedström</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="man">
            <idno>i-GRX2GfDazmcwmcRyZSiKdA</idno>
            <persName>Gunnar Lund</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RuSqaK67HeaM5jHto6ZSFc" corresp="i-Q6T8pKy9pERdSQEuTcARyR">
          <date when="2004-03-30"/>
        </correspAction>
        <correspAction type="received" xml:id="i-Ttt48a8nATyP6vtmn5wSYo" corresp="i-GRX2GfDazmcwmcRyZSiKdA">
          <date when="2004-03-30"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-XdSpEVy8hvV8e1EMxBDier">
            Interpellation 2003/04:393 av Lotta N Hedström (mp) till statsrådet
            Gunnar Lund om Sveriges linje i Världsbanken
          </p>
        </div>
        <div type="ipqSubmissionInfo">
          <p xml:id="i-4gAmrQ3Tni5BG3TSmUkzGh">
            den 30 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JppBG8XV3VZc2DYzJ1KBPR">
            Riksdagen fastslog för en kort tid sedan riktlinjerna för Sveriges
            politik för global utveckling. En bärande tanke i dessa riktlinjer
            var att olika politikområden måste genomlysas och vid behov förändras
            för att uppnå en koherent politik som leder till en rättvis och
            hållbar global utveckling.
          </p>
          <p xml:id="i-MGHXTCKgiamb41hWdU5Kiw">
            Sveriges stöd till Världsbanken är en central fråga i politiken
            för global utveckling, på policynivå är WB en långt starkare aktör
            gentemot utvecklingsländer än Sida och FN-organ. Det är därför
            bra att riksdagen beslutat att regeringen regelbundet ska redovisa
            de svenska prioriteringarna i Internationella valutafonden, Världsbanken
            och de multilaterala utvecklingsbankerna, så vi får föra en öppen
            diskussion om detta.
          </p>
          <p xml:id="i-Kh5LJd3WPaxBcZBPMsxX67">
            Gunnar Lund utlovade också på en konferens om de internationella
            finansiella institutionerna i riksdagshuset i februari 2004 sådan
            information till riksdagen och eventuellt möjligheten att föra
            dialog inför sådana internationella möten. Jag tolkar därför att
            det finns en öppenhet från regeringen att lägga frågor kring Sveriges
            linje i Världsbanken på bordet för en öppen diskussion.
          </p>
          <p xml:id="i-VSf5JNptBjBWgF1Gxma5ds">
            Därför ställer jag ett par grundläggande frågor om regeringens
            syn på Världsbankens samarbeten med civila samhället kring några
            utvärderingar samt om bankens stöd till miljöförstörande industri.
          </p>
          <p xml:id="i-G1xRjF8Zy9oYXLZ1he9aM5">
            Efter åren med hårda strukturanpassningsprogram i Världsbanken
            och den massiva kritik som banken då fick, delvis till och med
            av Sverige, reformerade banken sitt förhållande till civila samhället
            i mitten av 1990-talet. Att i omfattande och gemensamt beslutade
            former tillsammans med företrädare för civila samhället genomföra
            studier kring starkt kritiserade policyer blev en arbetsmetod
            som många organisationer och nätverk trodde på och lade ner stort
            arbete på.
          </p>
          <p xml:id="i-6MBqn3NkHtXgmim9VSzucK">
            1. Världskommissionen om dammar (World Commission on Dams) pekades
            ut av alla parter som en lyckad process där både NGO-parterna
            och de från Världsbanken som deltagit skrev under på kommissionens
            rekommendationer. Det svek som många kände då det stod klart att
            Världsbanken inte skulle implementera rekommendationerna om bland
            annat stärkt skydd mot tvångsförflyttningar var stort. Den vattenstrategi
            som Världsbanken antog efter att ha ratat Världskommissionen om
            dammar, visade närmast på en återgång till tron på storskaliga
            lösningar där privata aktörer ges fritt tillträde till framtida
            vinster. För att få rekommendationer om hur finansieringsfrågorna
            för infrastruktur för vatten i stället skulle lösas tillsattes
            internationellt en helt annan grupp "experter" under ledning av
            den tidigare IMF-chefen Michel Camdessus. Den panelens rekommendationer
            (World Panel on Financing Water Infrastructur) mottogs på ett
            mer positivt sätt från Världsbanken, medan många biståndsorganisationer
            kritiserat den för att gå rika länders multinationella vattenföretags
            ärenden i att privatisera vattensektorn i u-länderna.
          </p>
          <p xml:id="i-CZPkaXp3LXqurRE99HYQUs">
            2. Även studien kring hur de övergripande principerna i strukturanpassningsprogrammen
            påverkat fattigdom och utvecklingsvillkor, kallat för SAPRI, började
            i gemensam anda. Men då resultat från de olika studieområdena
            kom fram så deklarerade Världsbanken att man inte längre deltog
            i studien utan gjorde en egen rapport. SAPRI-arbetet fick stöd
            med 5,5 miljoner kronor från svenska regeringen. När den rapport
            som NGO:erna fullföljde inom ramen för SAPRI blev klar tog UD
            helt avstånd från den, utan förklaring till varför man stött projektet
            ekonomiskt. SAPRI-arbetet har medfört svåra problem i dialogen
            mellan grupper från civila samhället och Världsbanken.
          </p>
          <p xml:id="i-AW7XCJXHfn8d89LWXkSqq">
            3. För två och ett halvt år sedan startades så en utvärdering
            av Världsbankens utlåning till gruv-, gas- och oljeindustrin (Extractive
            Industries Review). Banken initierade processen och var med och
            finansierade. NGO:er deltog och arbetade hårt för att belysa dessa
            svåra frågor. Rekommendationerna som utvärderingen kommit med
            ger en handlingsväg för hur utlåningen bland annat ska anpassas
            till internationella åtaganden om minskningar av koldioxidutsläppen
            samt till ett stärkt skydd för ursprungsbefolkningar och deras
            marker. Nu hörs från Världsbankens ledning återigen att flera
            av de gemensamma rekommendationerna från undersökningen inte ska
            efterföljas i bankens arbete.
          </p>
        </div>
        <div type="ipQuestion">
          <p xml:id="i-E35fdpQcdywR1LdXAQehFb">
            Frågor till ansvarigt statsråd Gunnar Lund:
            <list rend="unordered">
              <item>
                1.Avser statsrådet att vid svenska positioneringar framöver specifikt
                väga in policyer runt de tre ovannämnda rapporterna?
              </item>
              <item>
                2.Kommer statsrådet att verka för att dessa rapporter ingår som
                del i den pågående dialogen med grupper i civila samhället?
              </item>
              <item>
                3.Gör statsrådet en koppling mellan rekommendationerna i World
                Panel on Financing Water Infrastructur och det pågående WTO/GATS-arbetet?
              </item>
              <item>
                4.Gör statsrådet bedömningen att Sverige som bidragsgivare till
                SAPRI-arbetet fått en tillfredsställande rapport kring arbetet
                med att utvärdera bankens tidigare strukturanpassningspolitik?
              </item>
              <item>
                5.Avser statsrådet att verka för att Världsbankens utlåning till
                gruv-, gas- och oljeindustrin kommer att följa rekommendationerna
                från Extractive Industries Review?
              </item>
              <item>
                6.Hur avser statsrådet att kommunicera med riksdagen inför svenska
                positioneringar i dessa frågor när de aktualiseras?
              </item>
            </list>
          </p>
        </div>
      </div>
    </body>
  </text>
</TEI>
