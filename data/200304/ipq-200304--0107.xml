<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0107">
  <teiHeader>
    <fileDesc>
      <titleStmt>
        <title>avskaffande av reklamskatten</title>
        <author>Andrén, Gunnar (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>avskaffande av reklamskatten till finansminister Bosse Ringholm om avskaffande av reklamskatten</title>
          <idno type="rdwebb">GR10107</idno>
          <ref type="dokument_url_text">http://data.riksdagen.se/dokument/GR10107/text</ref>
          <ref type="dokument_url_html">http://data.riksdagen.se/dokument/GR10107</ref>
          <ref type="dokumentstatus_url_xml">http://data.riksdagen.se/dokumentstatus/GR10107</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <persName>Gunnar Andrén</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Dxn6NcKaMmWykSbDgqd3Jm" corresp="i-XcAqMe3ntVBboWUxqACfz">
          <date when="2003-11-14"/>
        </correspAction>
        <correspAction type="received" xml:id="i-JkQvnc6gaKkJiVdt4oDh7H" corresp="i-A5R84cTmpky3NHJ7nLKaEt">
          <date when="2003-11-14"/>
        </correspAction>
        <correspAction type="answered" xml:id="i-Gsetij9Q3roh9XN4inHqKD" corresp="i-A5R84cTmpky3NHJ7nLKaEt">
          <date when="2003-11-28"/>
        </correspAction>
        <correspContext corresp="i-Gsetij9Q3roh9XN4inHqKD">
          <ref type="record" target="prot-200304--038">Riksdagens protokoll 2003/04:38 Fredagen den 28 november</ref>
          <ref type="recordSection" target="unsetDivId">2 § Svar på interpellation 2003/04:107 om avskaffande av reklamskatten</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WBfzttStF2nv1LLRFCtk3r">
            Interpellation 2003/04:107 av Gunnar Andrén (fp) till finansminister
            Bosse Ringholm om avskaffande av reklamskatten
          </p>
        </div>
        <div type="ipqSubmissionInfo">
          <p xml:id="i-BHFR4L49iSgWLLKZEMroeR">
            den 14 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JKkQWCdwT4WcQNky4NP1tY">
            I flera år har riksdagen efter det att frågan beretts av skatteutskottet
            uttalat att regeringen bör lägga fram förslag till reklamskattens
            avskaffande. Också i budgetpropositionen för 2004 har regeringen
            behandlat frågan men kommit till den bedömningen att ekonomiskt
            utrymme saknas för att uppfylla riksdagens begäran.
          </p>
          <p xml:id="i-BEoBb2PE2xZZ9GxuMrZAah">
            När riksdagens skatteutskott den 28 oktober 2003 justerade sitt
            yttrande över 2004 års skatter till finansutskottet kom utskottet
            till samma bedömning som regeringen, att ekonomiskt utrymme för
            avskaffandet av reklamskatten saknas.
          </p>
          <p xml:id="i-U3mhbB1WFS4uchEYzJGPpY">
            Eftersom jag inte delar denna uppfattning, men i praktiken ju
            styrs av de ekonomiska ramar för skattepolitiken som regeringen
            förelagt riksdagen, vill jag fråga finansministern vilka åtgärder
            han avser att vidtaga för att regeringen ska efterkomma riksdagens
            mångåriga beslut.
          </p>
          <p xml:id="i-4ZcPCmhe9MdzC7i2NFk9Dn">
            Jag vill teckna denna bakgrund för min fråga till finansministern,
            men därtill också ta upp frågan om underlåtenheten från regeringen
            att efterkomma riksdagens beslut i själva verket innebär att regeringen
            @ möjligen utan att inse detta själv @ uppmuntrar medieföretag
            att syssla med en i grunden extremt sidoordnad verksamhet, nämligen
            skatteplanering.
          </p>
        </div>
        <div type="ipQuestion">
          <p xml:id="i-2PbWEJb7Bh29PH2fND8FKB">
            De tre bärande argumenten mot reklamskatten kan sammanfattas
            sålunda:
            <list rend="unordered">
              <item>
                1. En punktskatt på annonser i allmänna nyhetstidningar strider
                mot tryckfrihetslagstiftningens anda.
              </item>
              <item>
                2. Reklamskatten är inte konkurrensneutral då den belastar vissa
                medier såsom dagstidningar och tidskrifter men inte andra som
                reklamradio, TV, Internet och direktreklam.
              </item>
              <item>
                3. Reklamskatten är rättsosäker, svårttillämpad och svårförutsägbar.
              </item>
            </list>
          </p>
          <p xml:id="i-Vmn4wTvwwqc32PhaFFKaub">
            Därtill kommer att det presspolitiska motiv som en gång motiverade
            skattens införande, kopplingen till det selektiva presstödet,
            sedan länge är borta.
          </p>
          <p xml:id="i-AQYJ6SAG2zGazwfsajyQFm">
            Den kraftiga nedgången av annonser i dagspressen under de senaste
            åren @ och som lett till personalminskningar och ofrånkomlig sänkning
            av dagstidningars journalistiska bevakningsambitioner och möjligheter
            att publicera insändare och debattartiklar i de allmänna nyhetstidningarna
            @ gör det utomordentligt angeläget att reducera, för att sedan
            helt ta bort, reklamskatten.
          </p>
          <p xml:id="i-HEhggAjAMos93fSPXuNzkw">
            Det är från allmänna informationsspridningssynpunkter särskilt
            viktigt att den konkurrenssnedvridande del av reklamskatten som
            drabbar allmänna nyhetstidningar, "dagspressen", och därmed direkt
            den arena för det offentliga samtalet som våra 1@7-dagars allmänna
            nyhetstidningar utgör för nyhetsförmedling och åsiktsjournalistik.
          </p>
          <p xml:id="i-FeuGvoSjeATGkLFZhJYWsC">
            Men också tidskrifter av skilda slag och intresseinriktning utgör
            en viktig del av det offentliga samtalet. Det gäller allt från
            medlems- och föreningstidningar till intresse-, fack- och fackförbundstidningar.
            Upplagorna må ofta vara små eller begränsade, men betydelsen för
            informationsspridningen och debatten kan inte bara mätas i sådana
            siffror. Tidningarna är ofta i själva verket den enda kanalen
            mellan läsaren och utgivaren, den senare må vara ett parti, förening,
            förbund eller samfund.
          </p>
          <p xml:id="i-89MzTU8fnvrTJ3BECT7jPy">
            Riksdagen beslutade 1971 att skatt på annonser skulle införas
            för att finansiera ökat statligt stöd till dagspressen. Folkpartiet
            motsatte sig annonsskattens införande av flera skäl men på principiella
            grunder särskilt därför att en punktskatt @ i motsats till mervärdesskatt
            @ riktar sig direkt mot yttrandefriheten och, om ofärdstider skulle
            inträffa, skulle kunna användas för att kväsa obehagliga åsikter.
          </p>
          <p xml:id="i-VvC2c7AoajiYoqpSqj4fxn">
            Denna konstitutionella invändning kvarstår och är enligt min
            mening den allra tyngst vägande invändningen mot reklamskatten.
            I en demokrati ska inte statsmakten på annat sätt än via brottslagstiftning
            kunna inskränka den meddelarfrihet och åsiktsfrihet som förutsätter
            tryckfrihet.
          </p>
          <p xml:id="i-Vh7u9wcHE8xNq7dWhja1cw">
            År 1972 föreslog majoriteten i 1967 års reklamutredning (K 1967:43)
            att en allmän reklambeskattning skulle införas (SOU 1972:6 och
            7). Riksdagens beslut blev att en skatt på annonser och reklam
            skulle införas från den 1 november 1972.
          </p>
          <p xml:id="i-AcDYcHzw1X1pa6cbEGpRLC">
            Det ideologiska motiv som motiverade annonsskatten var att tillmötesgå
            den opinion som ansåg att reklam var fördummande och förledande
            @ men intet visste om förutsättningarna för det fria ordets fortbestånd
            och utveckling. Reklam kom i detta avseende att jämställas med
            information: att en vara finns tillgänglig, ett möte hålls, att
            något inträffat, utan sådan information skulle vår gemensamma
            kunskapsbas i samhället vara mycket mindre till allas förfång.
          </p>
          <p xml:id="i-QzeJiR9EPKuN75TC4RobET">
            Ekonomiskt starka och av statsmakterna fristående medieföretag
            som erbjuder arenor där medborgarna gemensamt kan ta del av både
            nyhets- och åsiktsjournalistik samt kommersiellt grundade meddelanden
            @ alltså annonser @ är enligt min mening den bästa garanten för
            en allsidig och demokratisk nyhetsförmedling och opinionsbildning.
          </p>
          <p xml:id="i-Lk5jr2dmo1Geea4wknWA1k">
            Sedan införandet 1972 har reklamskatten förorsakat tillämpningsproblem
            för både skattskyldiga och skatteadministrationen. Lagstiftningen
            har varit föremål för ett antal ändringar. Problemen har dock
            kvarstått, inte minst sedan nya annonsfinansierade @ och ofta
            utlandsbaserade @ medier etablerat sig i Sverige.
          </p>
          <p xml:id="i-B93toMvkeQNNcaj5dGT4JV">
            Skattens konkurrensneutralitet har därmed inte kunnat upprätthållas
            genom att reklamen i nya medier inte träffas av någon skatt.
          </p>
          <p xml:id="i-53Ty7PiT4Z2Ld98ie2Xpfi">
            Orättvisan har under senare år ökat och snedvrider nu allvarligt
            konkurrensvillkoren, till nackdel för just den nyhets- och opinionsbildande
            dagspress som presstödet en gång syftade till att särskilt stödja.
            Den en gång så goda avsikten har förvandlats till ett hot mot
            just det goda syfte som fanns och därför måste reklamskatten avskaffas.
          </p>
          <p xml:id="i-Dgtc23rwKVHcNQHTTcKLzU">
            Dagstidningarnas och tidskrifternas läsare och annonsörer är
            i dag missgynnade gentemot både annonsfinansierade etermedier
            och Internetannonsering. Detta missförhållande kräver omgående
            hantering eftersom denna punktskattediskriminering utgör ett hot
            mot hela den offentliga debattarena som dagstidningarna och tidskrifterna
            med sina nyheter och sitt åsiktsmaterial, inte minst från läsarnas
            sida, utgör.
          </p>
          <p xml:id="i-AuhvJ2YxczfUApEmu6hedF">
            År 1988 lade 1986 års reklamskatteutredning fram sina förslag
            (SOU 1988:17). Enligt direktiven skulle reklamskattelagen anpassas
            så att den inbegrep reklam i nya @ och kommande @ reklammedier
            samt reklammeddelanden som framställts genom ny teknik. 1986 års
            reklamskatteutredning, vars uppgift också var att förenkla beskattningen
            och skatteadministrationen, ledde inte till förslag från regeringen
            och därmed ej heller riksdagsbeslut.
          </p>
          <p xml:id="i-DoHzJ9V2c98BJwtVjv8Ctk">
            År 1996 tillsattes en ny reklamskatteutredning. Dess förslag
            blev att reklamskatten borde avskaffas i sin helhet (SOU 1997:53).
            Skatten framstod, enligt utredningen, "genom sin konstruktion
            och genom omvärldsutvecklingen som omodern och orättvis".
          </p>
          <p xml:id="i-VZ4BtCPfoogthd5hn6meSU">
            Ett viktigt konstaterade från utredningen var att det saknas
            förutsättningar att uppnå konkurrensneutralitet genom utvidgad
            beskattning av TV- och radioannonsering. Som helt ogörligt ansågs
            vara att beskatta reklam i datakommunikationssystem.
          </p>
          <p xml:id="i-ESZeJNwZR4kLTFyJLZM5dP">
            Mot denna bakgrund beslutade 1997/98 års riksdag (prop. 1997/98:150,
            bet. 1997/98:FiU20) att från den 1 januari 1999 avskaffa reklamskatten
            på reklamtrycksaker. Motivet var att den var svår att tillämpa,
            likaså att kontrollera.
          </p>
          <p xml:id="i-YGbYqWEQsXYV4241hs6SH">
            I sitt yttrande till finansutskottet påminde skatteutskottet
            (1997/98:SkU4y) om att enighet föreligger om att reklamskatten
            bör avskaffas. Utskottet anförde vidare att det delade regeringens
            mening att det vid just denna tidpunkt saknades ekonomiskt utrymme
            att helt avskaffa reklamskatten. Orättvisorna fick därför kvarstå.
          </p>
          <p xml:id="i-V22pGfVBS5k2awqAkNzCpH">
            Därefter har skatteutskottet vid fem tillfällen i rad (1998/99:SkU13,
            1999/2000:SkU16, 2000/01:SkU17, 2001/02:SkU20 och 2002/03:SkU11)
            för regeringen klargjort en oförändrad åsikt @ reklamskatten bör
            avskaffas. Därtill kommer alltså ett sjätte, det ännu icke av
            riksdagen behandlande yttrandet till finansutskottet om 2004 års
            skatter.
          </p>
          <p xml:id="i-L3f1o8z2Xx2RKzUcC9dyLy">
            Skatteutskottets uttalanden om reklamskatten börjar alltmer likna
            en följetong, men även följetonger mår bäst av att få ett slut.
          </p>
          <p xml:id="i-DuCwr4Kejkv1GeVkXt8kvj">
            Det för skatteutskottet uttalandet målet, reklamskattens avskaffande,
            kombineras dock alltid av utskottsmajoriteten med den förstående
            inställningen att statsfinansiella skäl talar för att reklamskatten
            bör vara kvar i avbidan på bättre statsfinansiellt utrymme. Också
            inför 2004 avvisade regeringen och dess stödpartier riksdagens
            beställning att reklamskatten ska avskaffas med denna motivering,
            numera därtill försedd med brasklappen att avskaffandet varit
            prioriterat men att budgetutrymmet likväl saknats.
          </p>
          <p xml:id="i-4Lk2VZ7NTfUQLTs1EbAciL">
            Med en sådan inställning från regeringen och dess stödpartier
            @ Vänsterpartiet och Miljöpartiet @ kommer reklamskatten förmodligen
            aldrig att tas bort så länge dessa partier har majoritet. Enligt
            regeringens beräkningar 2001 skulle reklamskatten inbringa 1 173
            miljoner kronor år 2002, för 2003 beräknades motsvarande summa
            bli 827 miljoner kronor, för 2004 beräknas summan bli 886 miljoner
            kronor.
          </p>
          <p xml:id="i-5TCFnE6bKa34MVPbaZkJmP">
            I verkligheten synes nedgången bli större än vad som förutspåtts,
            i huvudsak beroende på att reklamskatten i sig själv bidrar till
            att annonsvolymerna i dagspressen minskar, inte minst genom att
            reklamskatt ej belastar konkurrerande medier.
          </p>
          <p xml:id="i-NUAQsdWCKJYoEqhH3H4b44">
            Men genom att konkurrensneutralitet numera saknas mellan olika
            medier @ och i praktiken bara drabbar de nyhets- och opinionsmedier
            som bygger på att förse alla delar av samhället med just nyheter
            och intressanta åsikter @ har många tidningsföretag funnit det
            nödvändigt att ägna sig åt en verksamhet som de minst av alla
            skulle vilja befatta sig med, skatteplanering.
          </p>
          <p xml:id="i-ThwZe8j1ewLn2DVb7xtEjk">
            Framväxten av nya annonsbolag och andra reklamföretag @ i det
            uppenbara och minst av allt dolda syftet att undgå att betala
            reklamskatt och därmed tvinga sina egna kunder att välja av statsmakten
            gynnade reklamskattebefriade medier @ är inget som tidningarna
            önskar men som i praktiken tvingas fram av statsmaktens oförmåga
            att inse konsekvenserna av sin egen skattepolitik.
          </p>
          <p xml:id="i-3P145Xw3caGgQn24ka4Uto">
            Regeringen är ytterst ansvarig för denna ovälkomna men påtvingade
            skatteplanering. Det är ovärdigt den svenska demokratin och kampen
            för lika yttrandefrihet. Att tidningar och tidskrifter känner
            tveksamhet på gränsen till kval inför vad som nu inträffar behöver
            inte betvivlas. Om inte reklamskatten så uppenbart och grovt diskriminerat
            just allmänna nyhetstidningar och seriösa tidskrifter skulle all
            denna ovälkomna skatteplanering vara totalt obehövlig.
          </p>
          <p xml:id="i-ASTbt5C4Kqh6skChffE39T">
            De summor som reklamskatten inbringar @ över 800 miljoner kronor
            @ är ostridigt mycket pengar. I detta fall måste dock intäkten
            från punktskatten vägas mot de insatser som samhället tvingas
            göra på andra delar av medieområdet när den bredaste arenan för
            det offentliga samtalet, den annonsberoende dagspressen, sviktar
            eller rentav tvingas minska den viktigaste delen av sitt uppdrag,
            samhällsinformationen, till förmån för mer underhållsinriktad
            men intäktsbringande journalistik.
          </p>
          <p xml:id="i-9frj4sCxeXFtLDwwy18qKA">
            Nedläggningen av tidningar, eller sammanslagningar inom dagspressen,
            har gjort att antalet titlar och arbetsplatser med rent journalistisk
            inriktning minskat betydligt under senare år. Följden, sett ur
            rent fiskal synpunkt, blir sjunkande inkomster för staten, landstingen
            och kommunerna.
          </p>
          <p xml:id="i-UuZG27dm5nzTSVhiJQiodQ">
            Reklamskatten är därför enligt min mening också fiskalt kontraproduktiv,
            låt vara att detta argument för dess borttagande väger mindre
            tungt än både det konstitutionella eller konkurrenssnedvridande.
            En avveckling av reklamskatten bör påbörjas omedelbart, främst
            för att stärka det offentliga samtalets viktigaste plats, dagstidningarna.
          </p>
          <p xml:id="i-S7uu888nP8upSpNwrUgw9J">
            Detta bör vara skäl nog att redan till den 1 januari 2004 vidta
            lättnader i reklambeskattningen för allmänna nyhetstidningar.
            Att denna skattereduktion måste sättas i relation till andra viktiga
            skattesänkningar och statsutgifter är jag fullt medveten om.
          </p>
          <p xml:id="i-Ea1yNqJaFqDn2k8ds7ZHcJ">
            Jag anser dock att den försämrade konkurrenskraften för dagstidningarna
            @ och den allvarliga ekonomiska situation som många av dessa nu
            befinner sig i med risk för att nyhetsrapporteringens omfattning
            och kvalitet försämras liksom utrymmet i riks-, regional- och
            lokalpressen liksom viktiga tidskrifter som den kanske mest betydelsefulla
            delen av det offentliga samtalet som insändare och debattartiklar
            utgör @ är skäl nog för riksdagen att med ökad styrka kräva en
            tidsplan av regeringen för reklamskattens avskaffande.
          </p>
          <p xml:id="i-TcnkLPAeeaiNh58Ut667uv">
            Mot denna bakgrund vill jag fråga finansministern:
          </p>
          <p xml:id="i-UWw2NTjqKW4ugsJJbS7ung">
            När avser finansministern att ta första steget mot att tillgodose
            riksdagens begäran att avskaffa reklamskatten?
          </p>
        </div>
      </div>
    </body>
  </text>
</TEI>
