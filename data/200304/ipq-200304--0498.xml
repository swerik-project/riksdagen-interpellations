<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0498">
  <teiHeader>
    <fileDesc>
      <titleStmt>
        <title>lotsningsavgifter</title>
        <author>Hagfeldt, Stefan (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>lotsningsavgifter till statsrådet Ulrica Messing om lotsningsavgifter</title>
          <idno type="rdwebb">GR10498</idno>
          <ref type="dokument_url_text">http://data.riksdagen.se/dokument/GR10498/text</ref>
          <ref type="dokument_url_html">http://data.riksdagen.se/dokument/GR10498</ref>
          <ref type="dokumentstatus_url_xml">http://data.riksdagen.se/dokumentstatus/GR10498</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RCNVVc6jFAU8YPdr6sW8jH</idno>
            <persName>Stefan Hagfeldt</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-PBaKshEozTuAwCwgMQLosD" corresp="i-RCNVVc6jFAU8YPdr6sW8jH">
          <date when="2004-05-14"/>
        </correspAction>
        <correspAction type="received" xml:id="i-AMMmAktuvsbhnhzLvkCBj9" corresp="i-L7Ay5GaFaMutWEX7utMv62">
          <date when="2004-05-18"/>
        </correspAction>
        <correspAction type="answered" xml:id="i-EVeCyoDg1afJRdX1ScEdv4" corresp="i-L7Ay5GaFaMutWEX7utMv62">
          <date when="2004-06-15"/>
        </correspAction>
        <correspContext corresp="i-EVeCyoDg1afJRdX1ScEdv4">
          <ref type="record" target="prot-200304--128">Riksdagens protokoll 2003/04:128 Tisdagen den 15 juni</ref>
          <ref type="recordSection" target="unsetDivId">7 § Svar på interpellation 2003/04:498 om lotsningsavgifter</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Eb52zSkvPfADXVM74kaw6A">
            Interpellation 2003/04:498 av Stefan Hagfeldt (m) till statsrådet
            Ulrica Messing om lotsningsavgifter
          </p>
        </div>
        <div type="ipqSubmissionInfo">
          <p xml:id="i-MguZ3HgCMfuFN1TB69gVEA">
            den 14 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-F3MrLpQWxGyTtF9FR61vKU">
            Under de senaste fem åren har lotsavgifterna höjts med ca 120
            %, beräknat enligt "ränta-på-ränta-metoden" (år 1999 +12 %, år
            2000 +15 %, år 2001 +15 %, år 2002 +23 % och år 2003 +20 %). Enligt
            Sjöfartsverket beräknas lotsavgifterna årligen fortsätta att öka
            med 20 % de närmaste åren.
          </p>
          <p xml:id="i-D6wg2m2b4KG84KooWwq6nL">
            Siffrorna visar med all tydlighet behovet av att finna konstruktiva
            lösningar för utformningen av lotsningsverksamheten, exempelvis
            nödvändigheten av att denna verksamhet utsätts för konkurrens.
          </p>
          <p xml:id="i-GqbrknCmdG6v7nXG57nBY4">
            Dagens system medverkar till att snedvrida konkurrensen, eftersom
            lotsningen till en inlandshamn är betydligt dyrare än motsvarande
            tjänst till en hamn belägen vid kusten. Systemet medför att Sjöfartsverket
            styr konkurrensen mellan hamnarna med sitt monopol och sin prissättning.
            Jag anser att under nuvarande monopolsituation ska priserna vara
            regionalpolitiskt och konkurrensneutralt utformade och följaktligen
            lika, oavsett om det gäller en kusthamn eller en inlandshamn.
          </p>
          <p xml:id="i-MfyQaA39UuG8UXTWMckj1w">
            Den kommun som jag kommer från, Norrköping, drabbas mycket hårt
            av de dramatiskt höjda lotsavgifterna.
          </p>
          <p xml:id="i-5Zcg8FGtbPcic7LCkPX6f4">
            Norrköpings hamn är en av landets största, där det hanterade
            godsvärdet utgör en betydande del av det samlade varuvärdet av
            import och export över Sveriges hamnar. Hamnen har av trafikverken
            (Vägverket, Banverket, Sjöfartsverket och Luftfartsverket) och
            näringslivet pekats ut som en av fyra betydelsefulla intermodala
            noder inom den nordiska triangeln.
          </p>
          <p xml:id="i-CZDhhYrvXH4W3gNTJCRdDG">
            Norrköpings hamn har som mål att bli den mest betydelsefulla
            containerhamnen på ostkusten. Under innevarande år har volymen
            mer än fördubblats, och inom en fyraårsperiod väntas volymen uppgå
            till 100 000 containrar per år. För att kunna uppnå detta gör
            Norrköpings hamn och Stuveri AB också en satsning på utökade hamnytor
            och en kombiterminal vid Norrköpings djuphamn Pampus på Händelö.
          </p>
          <p xml:id="i-CPWBFgDQi6BmN4ut1UYot8">
            Under året har beslut fattats om att en ny gränskontrollstation
            för import av animaliska produkter ska etableras i Norrköpings
            hamn. Stationen är belägen i direkt anslutning till Norrköpings
            djuphamn och drivs av Livsmedelsverket. Gränskontrollstationen
            är en av få anläggningar i sitt slag i landet, och med Norrköpings
            gynnsamma geografiska läge bedöms den få stor betydelse för möjligheterna
            att betjäna de östra och mellersta delarna av landet med importerade
            livsmedel.
          </p>
          <p xml:id="i-5dsBY3v3xm1U6NRuYQcetW">
            Norrköpings hamn och Stuveri AB har låtit göra en jämförelse
            över lotskostnaden i några olika hamnar. Lotsningen i exemplet
            avser ett anlöp av ett fartyg på 21 000 bruttoton, vilket motsvarar
            den typ av fartyg för transocean trafik som ofta anlöper Norrköping.
            Bedömningen av lotsavgifterna i respektive hamn baseras på uppgifter
            från lotskontoren i respektive hamn.
          </p>
          <p xml:id="i-9E3kgCvzq3x7sVW79fkuT3">
            De utvalda hamnarna är Norrköping, Halmstad, Göteborg samt Ålborg
            i Danmark. Till danska hamnar erläggs endast lotsavgift, medan
            Sverige tillämpar ett annorlunda avgiftssystem som är baserat
            på dels lotsad tid, dels fartygets bruttodräktighet.
          </p>
          <p xml:id="i-Nqr9AvAwisWihCijTxC6VE">
            Enligt uppgift från Limfjordens Lodseri uppgår kostnaden för
            fartyget till Ålborgs hamn till ca 33 928 danska kronor.
          </p>
          <p xml:id="i-EgeGkT8N2kFNf44YPmTH96">
            Kostnaderna för lotsning till de svenska hamnarna är följande:
          </p>
          <p xml:id="i-RMgGkfQaCY2V2SDbQJS5ju">
            Norrköping, lotsavgifter: 32 852 kr
          </p>
          <p xml:id="i-TZmW3DAYRNBwJDiouaJrVz">
            Halmstad, lotsavgifter: 15 792 kr
          </p>
          <p xml:id="i-e29x77ZewbsFMyyvvLWZo">
            Göteborg, lotsavgifter: 21 478 kr
          </p>
          <p xml:id="i-3EQwPHfgZLQdu7xuZYu1Ew">
            I ovanstående sammanställning är de totala kostnaderna för lotsning
            till Norrköping 108 % högre än i Halmstad och 53 % högre än i
            Göteborg.
          </p>
          <p xml:id="i-MAQiQwdWJFKNVGqwd6k29j">
            I Sverige betalas utöver lotsavgifter även statliga farledsavgifter.
            Dessa innefattar dels en avgift för fartyget baserad på fartygets
            bruttodräktighet, dels en varuavgift baserad på godsets vikt.
          </p>
          <p xml:id="i-QgRmJ8VYxQ9TWmyZn5oWfm">
            Farledsavgiften är i dag 4,10@5,00 svenska kronor per bruttoton,
            beroende på fartygets bränsletyp. Varuavgiften är 3,60 kr per
            lastat eller lossat godston.
          </p>
          <p xml:id="i-8XyMDXCMJFn2sCcYjrw1ps">
            I exemplet ovan kan antas att båten, med en vikt på 21 000 ton,
            lastar 10 000 ton papper. I detta fall belastas båten med statliga
            avgifter på 122 100 kr. Till detta kommer kostnaderna för lotsning.
          </p>
          <p xml:id="i-UH34KkcHwHGH6Con71UCAr">
            Motsvarande avgifter tas inte ut i danska hamnar, vilket följaktligen
            skapar stora snedvridningar i konkurrensen mellan länderna. Snedvridningarna
            får också stora konsekvenser för svensk industri och visar behovet
            av att se över Sjöfartsverkets roll som affärsdrivande verk i
            ett sammanhang som detta, där verket har en ren monopolställning.
          </p>
        </div>
        <div type="ipQuestion">
          <p xml:id="i-LALzBcoFmaLYQ2RyP1adZk">
            Med hänvisning till ovanstående ställer jag härmed följande frågor
            till statsrådet Ulrica Messing:
            <list rend="unordered">
              <item>
                1. Är statsrådet beredd att se över lotsningsverksamheten i syfte
                att få en effektivare verksamhet som medför lägre lotsningsavgifter?
              </item>
              <item>
                2. Kommer statsrådet att verka för att lotsningsavgifterna blir
                konkurrensneutralt utformade mellan inlandshamnar och hamnar belägna
                vid kusten?
              </item>
              <item>
                3. Är statsrådet beredd att låta lotsningsverksamheten utsättas
                för konkurrens?
              </item>
            </list>
          </p>
        </div>
      </div>
    </body>
  </text>
</TEI>
