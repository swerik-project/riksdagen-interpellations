<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0186">
  <teiHeader>
    <fileDesc>
      <titleStmt>
        <title>folklig mobilisering för att motarbeta nazismen</title>
        <author>Fridolin, Gustav (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>folklig mobilisering för att motarbeta nazismen till statsrådet Mona Sahlin om folklig mobilisering för att motarbeta nazismen</title>
          <idno type="rdwebb">GR10186</idno>
          <ref type="dokument_url_text">http://data.riksdagen.se/dokument/GR10186/text</ref>
          <ref type="dokument_url_html">http://data.riksdagen.se/dokument/GR10186</ref>
          <ref type="dokumentstatus_url_xml">http://data.riksdagen.se/dokumentstatus/GR10186</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <persName>Gustav Fridolin</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Dgx3GHPLmDPkL23hqxW84T" corresp="i-9CH1KbWwyrj8DRqAQB3Fza">
          <date when="2003-12-09"/>
        </correspAction>
        <correspAction type="received" xml:id="i-REv631bT5A7h8bbuGePTSZ">
          <date when="2003-12-09"/>
        </correspAction>
        <correspAction type="answered" xml:id="i-Bidr2aHqpaBmjTToF7MK4F">
          <date when="2004-01-23"/>
        </correspAction>
        <correspAction type="received" xml:id="i-3w3aLakscDAUbio5UYbhDx" corresp="i-GFJcxAB9fyzG2VN1HakscJ">
          <date when="2003-12-09"/>
        </correspAction>
        <correspAction type="answered" xml:id="i-PxSfUhjL5MFkHr3AUNCK3r" corresp="i-GFJcxAB9fyzG2VN1HakscJ">
          <date when="2004-01-23"/>
        </correspAction>
        <correspContext corresp="i-PxSfUhjL5MFkHr3AUNCK3r">
          <ref type="record" target="prot-200304--057">Riksdagens protokoll 2003/04:57 Fredagen den 23 januari</ref>
          <ref type="recordSection" target="unsetDivId">4 § Svar på interpellation 2003/04:186 om folklig mobilisering för att motarbeta nazismen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DiixjTGCeHU7mHkRCPyptL">
            Interpellation 2003/04:186 av Gustav Fridolin (mp) till statsrådet
            Mona Sahlin om folklig mobilisering för att motarbeta nazismen
          </p>
        </div>
        <div type="ipqSubmissionInfo">
          <p xml:id="i-YYrVETAytriutsCDPMrnFY">
            den 9 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Mn89X6VBVK5QXq6vgXYCmt">
            "Det tragiska är inte de onda människornas gärningar utan de
            goda människornas tystnad" lär Martin Luther King ha uttryckt.
          </p>
          <p xml:id="i-4dmUymfNPHDVJpf7Uzi5TK">
            När man ser tillbaka på den nazistiska samlingen i Sverige och
            hur den manifesterade sig i Salem den sjätte december 2003 framstår
            Luther Kings ord som högaktuella. Exploaterandes en 17-årig meningsfrändes
            tragiska död för tre år sedan marscherade 1 500 nazister runt
            i Salem den dagen. Det är den största samlingen av nazister och
            högerextremister i vårt land sedan andra världskriget. Samlingen
            genomfördes dessutom i skrämmande enighet bland högerextremisterna
            och med taktfast precision och lydnad. De mest brutala och våldsinriktade
            nazisterna från kretsen runt Info-14 och Blood&amp;Hounour tog täten
            tillsammans med den öppet nazistiska grupperingen Nationalsocialistisk
            Front och det i Södertälje och Haninge lokalt representerade partiet
            Nationaldemokraterna. Polistillståndet för marschen var undertecknat
            Robert Vesterlund som bland annat är dömd för vapenbrott och hets
            mot folkgrupp och var den nazist som fackföreningsmannen Björn
            Söderberg avslöjade på sin arbetsplats innan han blev mördad.
            Bland talesmännen för Salemmarschen fanns också Nationaldemokraternas
            ungdomsförbunds ordförande Marc Abrahamsson som nyligen greps
            för misshandel och våldsamt upplopp i samband med Prideparaden
            i somras och Klas Lund som nyligen greps för vapenbrott och är
            under utredning som drivande kraft bakom brottet olovlig kårverksamhet.
            Man skulle kunna tänka sig att en samling av det här slaget, under
            ledning av personer som Vesterlund, Abrahamsson och Lund, skulle
            kräva av alla Sveriges demokrater att man manar till samling,
            värdiga manifestationer och ett understrykande av alla människors
            lika värde och rättigheter. Men icke.
          </p>
          <p xml:id="i-LZjm2osndAE8DadQx9Aw2F">
            Det faktum att det vi bevittnat är de största högerextrema samlingarna
            sedan andra världskriget skrämmer särskilt mycket om man betänker
            att det etablerade Sverige verkar ha valt samma strategi gentemot
            högerextremismen som den som misslyckades gentemot nazismen på
            30-talet. Man försöker tiga ihjäl samlingarna. Socialdemokraternas
            partisekreterare Lars Stjernqvist har till och med uppmanat antirasister
            att hålla sig hemma i samband med Salemmarschen. Problemet är
            bara att det ger nazisterna just den arbetsro och handlingsfrihet
            de önskar, det ger dem känslan av att ha vunnit striden om demokratin
            och övertygelsen om att ingen kraft är dem övermäktig. Syftet
            med högerextremisternas marsch i Salem är inte att hedra eller
            sörja ett fruktansvärt och tragiskt mord, det är att genom en
            martyr få möjlighet att låta ljudet av stöveltramp återigen höras
            i Europa. Att skrämmas och visa på styrka. Bara om vi visar att
            vi inte låter oss skrämmas, tystas eller provoceras kan vi bekämpa
            nazismen och värna demokratin.
          </p>
          <p xml:id="i-KM5xs8GiWs9bmRaZLWBYeP">
            Motiveringen till Stjernqvists uppmaning till antirasister att
            stanna hemma är att han var rädd att inte "alla ska hålla sig
            lugna". Tyvärr fick Stjernqvist rätt. Medan den överväldigande
            majoriteten av deltagarna på den antirasistiska motdemonstration,
            där också Miljöpartiet var arrangörer, valde att ta sig hem när
            polistillståndet löpte ut så kom ett antal att stanna kvar och
            ett antal olyckliga händelser ledde till sammandrabbningar mellan
            polis och tidigare demonstrationsdeltagare. Detta är naturligtvis
            olyckligt och ingenting som gynnar kampen mot rasismen. Men skulden
            till dessa händelser ligger bara till viss del på dem som faktiskt
            demonstrerade på Rönninge torg och till mycket större del på de
            som valde att stanna hemma. Det är de som brukar hylla demokratin
            och humanismen men som inte mötte upp i Salem, där det verkligen
            behövdes, som lämnade över ansvaret för antirasismen på en alltför
            liten grupp ungdomar på vänsterkanten. Om alla riksdagens partier
            hade massmobiliserat till en bred, värdig och fredlig motmanifestation
            i Salem, om hela regeringen, alla partiledare och den svenska
            kultureliten hade funnits på plats på Rönninge torg tillsammans
            med 10 000 svenska barnfamiljer, pensionärer och ungdomar så hade
            det inte funnits något utrymme för den lilla klick av våldsverkare
            som nu får möjlighet att göra sig synliga som de enda som protesterar
            mot den växande nazismen. Det är tragiskt att kärleken för demokratin
            tydligen inte är tillräckligt stor i det svenska etablissemanget
            för att man ska förstå att högerextremismen måste mötas med ett
            massivt stöd för demokratin och humanismen. Det är sorgligt att
            ledande politiker fokuserar på en liten grupp militanta personer
            bland motdemonstranterna i stället för att skrämmas av taktfasta
            nazistiska tåg anförda av kända våldsverkare under utredning för
            att bygga upp en egen milis. Det är viktigt att vi inför nästa
            år faktiskt söker ändra situationen, får ett slut på högerextremismens
            framväxt och visar att vi är många som står upp för demokratins
            ideal. Efter mordet på syndikalisten Björn Söderberg trängdes
            alla partiledare, hela Fackförenings-Sverige och representanter
            för näringsliv och regering under de svartröda fanorna för att
            visa att man inte tolererar att högerextremismen gör sig gällande
            genom hot, hat och våld i vårt land. Det innebar att den dåvarande
            högerextrema offensiven kom av sig, rörelsen föll samman och splittrades.
            När den nu återvänt i tilltagande styrka, när medborgare med utländsk
            bakgrund tvingas lämna en svensk kommun en dag om året, när stöveltramp
            hörs igen, måste vi återigen samlas under samma krav. Vi måste
            visa var samhället drar en gräns och på demokratins överlägsenhet,
            då, men bara då, har vi möjlighet att återigen fälla högerextremisterna
            och rasismen.
          </p>
          <p xml:id="i-Ti8QcfmiEzz5r39B2BftxS">
            Avslutningsvis måste sägas att det inte i sammanhanget går att
            komma ifrån att det framstår som om det funnits vissa problem
            kring den polisiära insatsen i Salem. Ledningsproblem ledde till
            missförstånd och tumult när ditresta antirasistiska demonstranter
            ville ta sig ifrån Salem då polistillståndet löpte ut. Dålig kännedom
            om grupperingar och syften skapade återigen problem för polisen.
            På TV 4 kunde man höra ett befäl ge ordern: "Kom igen nu killar,
            nu tar vi dom jävlarna", vilket knappast torde ge god grund för
            en fredlig upplösning eller ömsesidig respekt och acceptans för
            viktiga insatser. Att man inte heller informerat om att visitering
            av motdemonstranter skulle ske trots flera samrådsmöten mellan
            motdemonstrationens ledning och polisen, och att man inte genomförde
            visitering på samma sätt gentemot nazisterna verkar dessutom olyckligt.
            Det faktum att nazisternas intresse av taktfasthet och disciplin
            och polisens intresse av att hålla ordning kan sammanfalla på
            någon punkt får inte innebära att det framstår som om polisen
            har större tilltro till våldsamma nazister än till en antirasistisk
            motdemonstration. Det vore därför klargörande med en oberoende
            utredning om insatserna i Salem, för att undvika att samma problem
            uppstår än en gång.
          </p>
          <p xml:id="i-AdKByyTwuyHtntLLbZaTTv">
            Mot bakgrund av detta vill jag fråga statsrådet Sahlin hur hon
            ämnar agera för att möta den växande nazismen och högerextremismen,
            som manifesterades i Salem den 6 december, med en bred och värdig
            samling för demokratins ideal och humanismens principer, samt
            om hon är beredd att avisera en oberoende utredning kring de polisiära
            insatserna i Salem i syfte att förebygga den typen av ledningsproblem
            och kommunikationssvårigheter som tenderar att försvåra ett gott
            polisarbete i samband med demonstrationer.
          </p>
        </div>
      </div>
    </body>
  </text>
</TEI>
