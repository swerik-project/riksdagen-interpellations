<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0512">
  <teiHeader>
    <fileDesc>
      <titleStmt>
        <title>utvecklingen i Bolivia</title>
        <author>Åström, Alice (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>utvecklingen i Bolivia till utrikesminister Laila Freivalds om utvecklingen i Bolivia</title>
          <idno type="rdwebb">GR10512</idno>
          <ref type="dokument_url_text">http://data.riksdagen.se/dokument/GR10512/text</ref>
          <ref type="dokument_url_html">http://data.riksdagen.se/dokument/GR10512</ref>
          <ref type="dokumentstatus_url_xml">http://data.riksdagen.se/dokumentstatus/GR10512</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2aZQBvMx8o6ihusfvExbt8</idno>
            <persName>Alice Åström</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-JqCKVDHoK8fPHLLcRbNsBZ" corresp="i-2aZQBvMx8o6ihusfvExbt8">
          <date when="2004-05-19"/>
        </correspAction>
        <correspAction type="received" xml:id="i-9ydUdcMFHzKZFsPUNHc1jY" corresp="i-4CwyNH4xXJhZj5wdBAzmSY">
          <date when="2004-05-19"/>
        </correspAction>
        <correspAction type="answered" xml:id="i-DSaXFdnE6tvMWf8YDxSee4" corresp="i-4CwyNH4xXJhZj5wdBAzmSY">
          <date when="2004-06-15"/>
        </correspAction>
        <correspContext corresp="i-DSaXFdnE6tvMWf8YDxSee4">
          <ref type="record" target="prot-200304--128">Riksdagens protokoll 2003/04:128 Tisdagen den 15 juni</ref>
          <ref type="recordSection" target="unsetDivId">5 § Svar på interpellation 2003/04:512 om utvecklingen i Bolivia</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-5cF2qZKWcVBgLRDxcNu25b">
            Interpellation 2003/04:512 av Alice Åström (v) till utrikesminister
            Laila Freivalds om utvecklingen i Bolivia
          </p>
        </div>
        <div type="ipqSubmissionInfo">
          <p xml:id="i-RnJATttnPfCaL41VNpM4Sr">
            den 19 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4zGn6ULyFav1fefSWzwEsU">
            Det som började som protestaktioner mot den bolivianska regeringens
            politik gentemot kokaodlande bönder har på några få år vuxit ut
            till att omfatta hela den privatiseringspolitik som den bolivianska
            regeringen fört. De som försvarade de kokaodlande bönderna och
            förespråkade en annan politik var MAS, Movimiento al Socialismo,
            som i slutet av 1990-talet bara hade en enda företrädare i parlamentet,
            Evo Morales. Morales blev snart utsatt för omfattande förtalskampanjer
            och allvarliga hot av flera slag från landets högerkrafter, vilka
            hade starkt stöd från USA. Stödet till Evo Morales ökade trots
            detta snabbt.
          </p>
          <p xml:id="i-FEmkW995jBSf2fsQmDJfxc">
            Omfattande protester genomfördes också mot den vattenprivatisering
            som regeringen avsåg att genomföra med Världsbankens hjälp. Bolivias
            befolkning hade erfarenheter från el-privatiseringen några år
            tidigare, vilken medfört kraftiga prishöjningar. Befolkningen
            fruktade att samma sak skulle ske med vattnet. De omfattande protesterna
            ledde till att privatiseringsförsöket stoppades. Man har i stället
            börjat pröva en kooperativ lösning.
          </p>
          <p xml:id="i-7gosvaP52VuJpbcskvWWwz">
            Den politiska utvecklingen och USA:s inblandning
          </p>
          <p xml:id="i-2PVNgqD9HvtaNNVG1X1xEH">
            För två år sedan var det presidentval och parlamentsval i Bolivia.
            Under valkampanjen ökade stödet för MAS kraftigt. Presidentvalet
            år 2002 vanns av högerkandidaten Sanchez de Lozada. Hans parti
            fick något fler röster än MAS, men då den bolivianska kongressen
            skulle utse president fick han stöd av en rad mindre partier på
            högerkanten.
          </p>
          <p xml:id="i-AbJmUPr52YqHMhWUyX2mwx">
            Privatiseringspolitiken har under de senaste månaderna handlat
            om Bolivias naturgastillgångar. När de Lozada ville sälja ut även
            dessa blev detta den tändande gnistan till stora massdemonstrationer,
            som regeringen försökte kväva med vapenmakt, vilket misslyckades.
            Polis och militär, vilka dessförinnan förstärkts med amerikanska
            vapen, dödade ett hundratal människor. Flera människor skadades,
            arresterades och torterades. Det finns uppgifter om att USA:s
            narkotikabekämpande enheter, DEA, var verksamma i detta sammanhang.
            DEA ägnar sig inte bara åt narkotikabekämpning, det är också en
            politiskt verksam apparat i Latinamerika. Demonstrationerna i
            Bolivia ledde till att de Lozada tvingades avgå. I stället tillsattes
            en expeditionsministär under vicepresidenten Carlos Mesa.
          </p>
          <p xml:id="i-HS1ajPt9Zt9CHtbahxSaP3">
            Löften om ny författning och nya lagar
          </p>
          <p xml:id="i-EwdNtKaqKBBPa8CJceVsu5">
            Det fanns en gammal lag från år 1985 om Bolivas naturgas. Den
            gav transnationella företag tillgång till landets naturresurser.
            Lagen var till landets nackdel, och dess utformning har lett till
            mer ökande fattigdom. Dessa företag har konsekvent vägrat att
            redogöra för sina affärer och menat att öppenhet skulle missgynna
            deras verksamhet. Carlos Mesa utlovade i oktober 2003 också en
            ny modernare konstitution. Den nya konstitutionen skulle underställas
            en folkomröstning. Han lovade också att staten åter skulle bli
            delägare i Bolivias gasföretag. Det visade sig att naturgas sålts
            till ett så lågt pris att affären för Bolivias del var en ren
            förlust.
          </p>
          <p xml:id="i-3epY5oyagCKb5CU3B7gNuY">
            Ett halvår efter Carlos Mesa gjort dessa utfästelser har mycket
            lite hänt. Den nya konstitutionen och folkomröstningen förhalas.
            Presidenten påstår att förändringar av lagen om exploatering av
            naturgas har ändrats. Dessa förändringar har dock inte handlat
            om själva kärnfrågan, kontrollen av gastillgångarna. President
            Mesa förtiger att de transnationella företagen fortfarande har
            total kontroll över naturgasen. Flera av ministrarna i Mesas regering
            har tidigare varit anställda hos Enron eller varit höga tjänstemän
            i Sanchez de Lozadas administration.
          </p>
          <p xml:id="i-PdNJTZiJLZnhGD1KLtL2XW">
            Ett avslöjat försök till militärkupp
          </p>
          <p xml:id="i-7YAXt5r8c7s4kHNx8EAf1Q">
            Läget i Bolivia är inte bara infekterat på grund av förhalandet
            av arbetet med konstitutionen och frågan om naturgasen. Under
            ett besök i Brasilien avslöjade MAS ledare, Evo Morales, att han
            från källor inom den bolivianska armén fått dokument som visade
            att en militärkupp planerades av försvarsministern inom Mesas
            regering, Gonzalo Arredondo och vice försvarsministern, Jorge
            Bandini. I konspirationen ingick även en tidigare försvarsminister
            Eric Reyes Villa, som leder partiet Nueva Forca Democratica, NFD.
          </p>
          <p xml:id="i-GMGEMVVATEsg3rmtBjPmZK">
            Alla de partier som ingår i den stora koalition som styrde Bolivia
            under den tid Banzer var diktator eller president, under hans
            efterträdare Jorge Quirogas och under Sanchez de Lozadas tid har
            alla haft eller har goda kontakter med amerikanska och andra utländska
            företag som Enron, Repsol, BP och Shell.
          </p>
          <p xml:id="i-HJXxqhffKxzsH21c8kqGSY">
            Den militärkupp som avslöjades av Evo Morales avsåg att upphäva
            löftet om en ny konstitution och nya lagar som förhindrar en utförsäljning
            av Bolivias naturtillgångar. Det av högerpartierna dominerade
            parlamentet beslöt i maj i år om straffrihet för militär personal
            som begår förbrytelser i landet. Sådana beslut fattar inget parlament
            utan hårda påtryckningar från utomstående krafter.
          </p>
          <p xml:id="i-KZndAnCsMs9UFeZZj549Br">
            Konflikt med Chile
          </p>
          <p xml:id="i-PaeBwbRTaW1Cws5KcqWJpC">
            En ytterligare komplikation som tillkommit under det gångna året
            är en konflikt mellan Bolivia och Chile, som har sin grund i att
            Chile i slutet av 1800-talet bemäktigade sig en del av Bolivia.
            Den har uppenbarligen använts av de styrande i Bolivia och dess
            grannländer när man önskat avleda folkets uppmärksamhet från svåra
            inrikespolitiska problem och konflikter. Så är även fallet i dagens
            Bolivia.
          </p>
          <p xml:id="i-3hgdDynVvo3tZn6HuszQiq">
            Investeringar utan plundring
          </p>
          <p xml:id="i-LsrtNAiZMM53pgTw8WFBB">
            Bolivia är det land i Latinamerika som får mest bistånd från
            Sverige. EU:s bistånd har genom åren främst gått till nordafrikanska
            länder. EU har dock haft svårt att göra av med de biståndspengar
            som man fått från medlemsländerna. Ett område, där EU skulle kunna
            satsa en del av sitt överskott av biståndspengar skulle kunna
            vara Bolivia, det fattigaste landet i Latinamerika. Europeiska
            företag skulle även kunna tänkas investera på ett för det bolivianska
            folket förmånligare villkor än amerikanska, så att Bolivia undslapp
            en del av den regelrätta plundring av naturresurser som USA-företag
            bedriver i Bolivia.
          </p>
        </div>
        <div type="ipQuestion">
          <p xml:id="i-GDQzrJ6sY5RuCEyjWT63c6">
            Utifrån ovanstående vill jag fråga utrikesminister Laila Freivalds:
            <list rend="unordered">
              <item>
                1. Vilka initiativ avser ministern att ta för Sveriges del och
                inom EU för att underlätta en politisk utveckling i demokratisk
                riktning när det gäller Bolivia?
              </item>
              <item>
                2. Vilka initiativ är ministern beredd att ta för Sveriges del
                och inom EU för att understödja en positiv ekonomisk utveckling
                av Bolivia som motverkar fattigdom och plundring av Bolivias naturrikedomar?
              </item>
            </list>
          </p>
        </div>
      </div>
    </body>
  </text>
</TEI>
