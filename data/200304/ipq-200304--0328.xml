<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0328">
  <teiHeader>
    <fileDesc>
      <titleStmt>
        <title>statens ansvar för Inlandsbanan</title>
        <author>Larsson, Håkan (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>statens ansvar för Inlandsbanan till statsrådet Ulrica Messing om statens ansvar för Inlandsbanan</title>
          <idno type="rdwebb">GR10328</idno>
          <ref type="dokument_url_text">http://data.riksdagen.se/dokument/GR10328/text</ref>
          <ref type="dokument_url_html">http://data.riksdagen.se/dokument/GR10328</ref>
          <ref type="dokumentstatus_url_xml">http://data.riksdagen.se/dokumentstatus/GR10328</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XxqQtZTdHUTphXEbUJ35Ss</idno>
            <persName>Håkan Larsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-LAK3yKFTX2e8ivghF9zhu7" corresp="i-XxqQtZTdHUTphXEbUJ35Ss">
          <date when="2004-03-04"/>
        </correspAction>
        <correspAction type="received" xml:id="i-Pap1xDSbq5SRGYawPtLEVf">
          <date when="2004-03-04"/>
        </correspAction>
        <correspAction type="answered" xml:id="i-2JNnaTt3ZyPWciGG5oPxvL">
          <date when="2004-03-30"/>
        </correspAction>
        <correspAction type="received" xml:id="i-QRz5zAEAB1Cxr6oskwatZL" corresp="i-L7Ay5GaFaMutWEX7utMv62">
          <date when="2004-03-04"/>
        </correspAction>
        <correspAction type="answered" xml:id="i-839ZUSb9q3aoGwthyNhhrY" corresp="i-L7Ay5GaFaMutWEX7utMv62">
          <date when="2004-03-30"/>
        </correspAction>
        <correspContext corresp="i-839ZUSb9q3aoGwthyNhhrY">
          <ref type="record" target="prot-200304--090">Riksdagens protokoll 2003/04:90 Tisdagen den 30 mars</ref>
          <ref type="recordSection" target="unsetDivId">5 § Svar på interpellation 2003/04:328 om statens ansvar för Inlandsbanan</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SADVS7KoxBS5HRqv9PkwzW">
            Interpellation 2003/04:328 av Håkan Larsson (c) till statsrådet
            Ulrica Messing om statens ansvar för Inlandsbanan
          </p>
        </div>
        <div type="ipqSubmissionInfo">
          <p xml:id="i-r9BYEXtABaz3WQRhq6nMg">
            den 4 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-25mt2Ux4bkgpMUDajicBww">
            Under förra året ställde jag två interpellationer om Inlandsbanans
            framtid till det ansvariga statsrådet, infrastrukturminister Ulrica
            Messing. Jag ville veta om regeringen är beredd att medverka till
            att den unika banan genom det vidsträckta inlandet får nödvändiga
            investeringsresurser för att kunna bli den tillväxtmotor den har
            förutsättningar att bli. För att såväl gods- som persontrafiken
            ska kunna utvecklas positivt krävs snarast insatser för att höja
            bärigheten på bandelarna Sveg@Brunflo och Arvidsjaur@Gällivare.
            Enligt Banverkets förslag ska dessa nödvändiga investeringar emellertid
            vänta till tidigast 2008.
          </p>
          <p xml:id="i-9qvu7TfFCM6ePvQrbEAeq8">
            Ulrica Messing sade sig vid båda interpellationsdebatterna dela
            insikten om Inlandsbanans betydelse för norra Sveriges inland,
            men kunde begripligt nog då inte ge några konkreta besked i avvaktan
            på ställningstagandet till planen för väg- och järnvägsinvesteringarna
            under perioden 2004@2015. Infrastrukturministern såg dock positivt
            på den nästan 130 mil långa Inlandsbanans framtid och man kunde
            därför förvänta sig att hon skulle medverka till den nödvändiga
            tidigareläggningen av investeringarna, jämfört med Banverkets
            förslag.
          </p>
          <p xml:id="i-7TL3x7NXtGgkib7JqGy4GZ">
            När den socialdemokratiska regeringen nu enats med Vänsterpartiet
            och Miljöpartiet om planen förefaller man dock inte ha prioriterat
            Inlandsbanans behov av snabb upprustning. Det är i och för sig
            positivt att banan får ett höjt driftsanslag och att investeringen
            i nytt trafikledningssystem kan tidigareläggas. Däremot verkar
            inte investeringarna i att höja bärigheten på själva banan komma
            att tidigareläggas.
          </p>
          <p xml:id="i-9mxAMAzFAzxRfqtBKTBc3W">
            Enligt Inlandsbanan AB står staten nu vid en skiljeväg; genom
            en offensiv satsning på Inlandsbanan kan den bli en tillväxtmotor
            för inlandet, men uteblir den nödvändiga upprustningen är risken
            att banan kommer att hotas av nedläggning.
          </p>
          <p xml:id="i-WS56PmZ8UobmQeBbmKbuF4">
            Jag vill inte ställa en satsning på Inlandsbanan i motsats till
            de stora nyinvesteringar i järnvägsnätet som föreslås, men tycker
            att det är uppseendeväckande om en existerande bana med goda utvecklingsmöjligheter
            samtidigt inte får nödvändiga investeringsmedel. Särskilt som
            det handlar om marginella summor jämfört med de nysatsningar som
            föreslås. Inlandsbanan kan bli en enorm tillgång för såväl det
            glesbebyggda inlandet som för trafiksystemet i sin helhet.
          </p>
          <p xml:id="i-HRJAf7XsyyHPgE1LfSVsj8">
            Infrastrukturminister Messing säger i ett pressmeddelande i samband
            med offentliggörandet av överenskommelsen mellan Socialdemokraterna,
            Vänsterpartiet och Miljöpartiet den 17 februari bland annat följande:
          </p>
          <p xml:id="i-167NXrDEY88t8ByPR1UQ6C">
            "Vi gör nu en stor satsning på att bevara och säkerställa befintligt
            väg- och järnvägsnät. Allt annat vore att slösa bort tidigare
            satsningar. Vi satsar också på investeringar som spelar en central
            roll för tillväxten i vårt land och som stärker förutsättningarna
            för en regional utveckling."
          </p>
          <p xml:id="i-6CWqvsDBtBnhHhv8LsXyYz">
            Dessa kloka synpunkter bör självfallet gälla även för Inlandsbanan.
            Att inte satsa på en offensiv upprustning av hela Inlandsbanan,
            som utgör hela 10 % av landets totala järnvägsnät, vore enligt
            min mening ett oansvarigt slöseri.
          </p>
          <p xml:id="i-Gy86ZLuZY6EivFjsyivDQQ">
            Mot denna bakgrund vill jag fråga statsrådet:
          </p>
          <p xml:id="i-BnrTKFy3K4ENHfrua1mrg9">
            Vilka åtgärder avser infrastrukturministern att vidta för att
            ge Inlandsbanan möjligheter att utvecklas positivt och bli den
            tillväxtmotor för inlandet som banan har förutsättningar att bli?
          </p>
        </div>
      </div>
    </body>
  </text>
</TEI>
