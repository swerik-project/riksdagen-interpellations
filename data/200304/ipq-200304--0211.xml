<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0211">
  <teiHeader>
    <fileDesc>
      <titleStmt>
        <title>regler för förvärvsarbete efter 65 års ålder</title>
        <author>Johansson, Jörgen (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>regler för förvärvsarbete efter 65 års ålder till finansminister Bosse Ringholm om regler för förvärvsarbete efter 65 års ålder</title>
          <idno type="rdwebb">GR10211</idno>
          <ref type="dokument_url_text">http://data.riksdagen.se/dokument/GR10211/text</ref>
          <ref type="dokument_url_html">http://data.riksdagen.se/dokument/GR10211</ref>
          <ref type="dokumentstatus_url_xml">http://data.riksdagen.se/dokumentstatus/GR10211</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AyN7HRP1y38PeQoLunJifb</idno>
            <persName>Jörgen Johansson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-YB2yhgbqXaHhRDZP2SbQFw" corresp="i-AyN7HRP1y38PeQoLunJifb">
          <date when="2003-12-17"/>
        </correspAction>
        <correspAction type="answered" xml:id="i-Um222A59VkrCVJxFU9F8Ao">
          <date when="2004-01-27"/>
        </correspAction>
        <correspAction type="received" xml:id="i-SiUb1JZLhfVT6QrrGWQfEH" corresp="i-A5R84cTmpky3NHJ7nLKaEt">
          <date when="2003-12-17"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-M5JfjsVqBe1LrqeYsejg48">
            Interpellation 2003/04:211 av Jörgen Johansson (c) till finansminister
            Bosse Ringholm om regler för förvärvsarbete efter 65 års ålder
          </p>
        </div>
        <div type="ipqSubmissionInfo">
          <p xml:id="i-LafEzsoGanE7SB3NHwoLj3">
            den 17 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2Sj8tq8wDxTQ99SXdQqq3H">
            Sverige står inför ett gigantiskt problem. Den åldrande befolkningen
            ökar samtidigt som de som arbetar blir färre. Förberedelsetiden
            för den dramatiska ökningen av försörjningsbördan för de yrkesverksamma
            är dessutom mycket kort. Enligt SCB är 17 % av svenskarna över
            65 år 2003. Om 30 år beräknas motsvarande siffra vara 25 %. Till
            problembilden hör dessutom att den faktiska pensionsåldern i Sverige
            i dag inte är 65 utan 60 år beroende på det accelererande antalet
            förtidspensioneringar.
          </p>
          <p xml:id="i-QCPVZBznV42ZqY4FHFafa3">
            När den parlamentariska utredningen Senior 2005 nyligen presenterade
            sitt slutbetänkande var budskapet att "riva den gängse ålderstrappan".
            Fler måste arbeta annars måste halva arbetskraften fortsätta att
            arbeta tills de fyller 79. Utredningen pekade även på behovet
            av rimliga förutsättningar för dem som fortsätter att vara aktiva
            i arbetslivet och föreslog bland annat en översyn av de lagar
            och regler som utestänger äldre från arbete.
          </p>
          <p xml:id="i-HQMjfgxgfR27KH7k7burE9">
            Sven-Olof Lodin, före detta professor i finansrätt och Carl-Johan
            Åberg, före detta vd för AP-fonden och landshövding i Västmanland,
            uppmärksammade nyligen samma problematik i en debattartikel i
            Dagens Nyheter där de menar att en sänkning av löneskatten som
            arbetsgivaren betalar för anställda som fyllt 65 år är en lämplig
            åtgärd för att få fler att fortsätta arbeta efter 65. Artikelförfattarna
            hävdar att dagens 24,26 % i löneskatt på äldres arbetsinkomster
            inte står i rimlig proportion till de gemensamma utgifter som
            kan anses svara mot det som pensionärer borde vara med och betala.
            Man menar vidare att en arbetsgivaravgift på högst 10 % vore rimligt.
            Resterande procent utgör en regelrätt över- och straffbeskattning.
          </p>
          <p xml:id="i-2uKN4A7u6m7V6JUQhLgm6i">
            Antalet arbetade timmar och personer som är yrkesverksamma är
            avgörande faktorer för både statsfinansernas och bruttonationalproduktens
            utveckling. Den svenska konjunkturen står och stampar och vill
            inte riktigt ta fart. Samtidigt kan vi konstatera att Sveriges
            statsskuld återigen börjat öka. Det har visat sig att orsaken
            inte längre är skenande statliga utgifter utan minskande lönebaserade
            skatteintäkter. Att påverka arbetsutbudets storlek i positiv riktning
            är därför den viktigaste och mest akuta politiska uppgiften just
            nu.
          </p>
          <p xml:id="i-23kid8pshTXo1iHuUM8PGv">
            Incitamenten att behålla pensionärer på våra arbetsplatser måste
            öka både bland arbetsgivare och bland dem som tillhör den potentiella
            arbetskraften. Om en bråkdel av landets pensionärer och förtidspensionärer
            kom i arbete skulle lönesummorna och statens skatteintäkter öka
            markant. För att detta ska bli verklighet bör arbetsgivaravgifterna
            för äldre sänkas och förvärvsarbete beskattas mer gynnsamt. Det
            måste således bli mer förmånligt att arbeta än att försörjas via
            bidrag. Dagens överbeskattning av Sveriges pensionärer minskar
            incitamenten till arbete och håller värdefull arbetskraft borta
            från arbetslinjen. En icke oväsentlig faktor i detta sammanhang
            är den kunskapsreserv som pensionärer i till exempel nyckelpositioner
            utgör och som bör nyttjas som mentorer för personer i liknande
            positioner.
          </p>
          <p xml:id="i-92Zmvv7M42XMgaXdDgT7UR">
            Min fråga till finansministern är:
          </p>
          <p xml:id="i-LedhUctbyb9mfKKvr8PfPm">
            Vilka åtgärder avser finansministern att vidta för att öka incitamenten
            till arbete efter uppnådd pensionsålder?
          </p>
        </div>
      </div>
    </body>
  </text>
</TEI>
