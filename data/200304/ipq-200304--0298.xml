<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0298">
  <teiHeader>
    <fileDesc>
      <titleStmt>
        <title>regeringens skärpning av migrationspolitiken</title>
        <author>Ullenhag, Erik (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>regeringens skärpning av migrationspolitiken till statsrådet Barbro Holmberg om regeringens skärpning av migrationspolitiken</title>
          <idno type="rdwebb">GR10298</idno>
          <ref type="dokument_url_text">http://data.riksdagen.se/dokument/GR10298/text</ref>
          <ref type="dokument_url_html">http://data.riksdagen.se/dokument/GR10298</ref>
          <ref type="dokumentstatus_url_xml">http://data.riksdagen.se/dokumentstatus/GR10298</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QKE6ihmLRJvwhV4neD6h7b</idno>
            <persName>Erik Ullenhag</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Usuc7U4MM76T9mW5nfaLDW" corresp="i-QKE6ihmLRJvwhV4neD6h7b">
          <date when="2004-02-13"/>
        </correspAction>
        <correspAction type="received" xml:id="i-7deEaTGPi5H3suAw9mPvMR" corresp="i-8NR1Z8tejozuay7fUnQPDP">
          <date when="2004-02-17"/>
        </correspAction>
        <correspAction type="answered" xml:id="i-WZUB7DgFkvbEFwTFoRLZ4E" corresp="i-8NR1Z8tejozuay7fUnQPDP">
          <date when="2004-03-02"/>
        </correspAction>
        <correspContext corresp="i-WZUB7DgFkvbEFwTFoRLZ4E">
          <ref type="record" target="prot-200304--075">Riksdagens protokoll 2003/04:75 Tisdagen den 2 mars</ref>
          <ref type="recordSection" target="unsetDivId">11 § Svar på interpellation 2003/04:298 om regeringens skärpning av migrationspolitiken</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PCFBH8JTCxy1KUCj7qa7JD">
            Interpellation 2003/04:298 av Erik Ullenhag (fp) till statsrådet
            Barbro Holmberg om regeringens skärpning av migrationspolitiken
          </p>
        </div>
        <div type="ipqSubmissionInfo">
          <p xml:id="i-GioZAjvNcjDSedz9g8E5cd">
            den 13 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FMZC5hT12Y6RAUHMLZ5ctD">
            I land efter land i Europa har flyktingdebatten svängt i en otäck
            riktning. I olika länder är det olika politiska partier som drivit
            på utvecklingen. I vissa länder är det missnöjespartier som startat
            omsvängningen av debatten. I länder som Tyskland och Storbritannien
            är det socialdemokrater som varit ledande förespråkare för restriktivitet.
            Och tyvärr finns det även något exempel på hur liberala partier
            bidragit till hårdnande attityder gentemot invandrare.
          </p>
          <p xml:id="i-L3wLQ1KdK9rVFvwA4hL8ei">
            Vad som oroar mig djupt i dag är att regeringen i praktiken verkar
            försöka förändra flyktingpolitiken i Sverige. Sedan Socialdemokraterna
            kom till makten 1994 har regeringen successivt skärpt svensk migrationspolitik.
            Och utvecklingen är accelererande.
          </p>
          <p xml:id="i-UL6KwRQgyHTGX3H8nyhxMf">
            Socialdemokraterna i Malmö vill nu stänga sin stad för flyktingar.
            Fackförbundet Byggnads annonserar i hela landet mot arbetskraftsinvandring.
            Migrationsminister Barbro Holmberg visar en häpnadsväckande handlingskraft
            vad gäller hårda tag och restriktivitet men verkar i det närmaste
            handlingsförlamad när det gäller att presentera utlovade förslag
            som skulle göra politiken mer human.
          </p>
          <p xml:id="i-Q2gpgizrEjJJ2C3Nxjyt4B">
            Det framträder ett mönster i den politik som socialdemokraterna
            nu saluför; flyktingpolitiken ska stramas åt. Från Folkpartiets
            sida är vi djupt bekymrade över att Socialdemokraterna på detta
            sätt verkar försöka vinna väljare på att ta strid för att Sverige
            ska sluta sig än mer mot omvärlden.
          </p>
          <p xml:id="i-Krp7ebX9aftL48NqtYYN7m">
            Förklaringen till regeringspartiets nya strategi är sannolikt
            Socialdemokraternas misslyckade integrationspolitik. I stället
            för att se till att invandrarna så snart möjligt kan försörja
            sig själva har socialdemokratisk integrationspolitik präglats
            av en kvävande omhändertagandementalitet. Den politiken har lett
            till att hundratusentals människor fastnat i utanförskap. Barn
            växer upp i områden där de inte lär känna en enda vuxen som arbetar.
          </p>
          <p xml:id="i-LUHGEZxbC6rfvJkYj4i6Do">
            I valrörelsen 2002 fick Folkpartiet ett starkt stöd för att vi
            lyfte integrationsfrågan. Vi identifierade nycklarna för att öppna
            upp det svenska samhället som jobb och kunskaper i svenska. Vår
            integrationspolitik syftar just till detta, att se till så att
            människor försörjer sig själva i stället för att fastna i bidragsberoende.
          </p>
          <p xml:id="i-4RjRWFA6BYTLYaLHf4L2sZ">
            Regeringen har naturligtvis känt sig pressade av vår offensiv
            i integrationsfrågor. Men i stället för att presentera en hållbar
            politik för att bryta utanförskapet och öppna det svenska samhället
            verkar statsminister Göran Persson nu vilja göra det än svårare
            för flyktingar och andra skyddsbehövande att komma in i vårt land.
            Socialdemokraterna verkar vilja smita från att debattera integrationspolitik
            genom att söka strid för en allt snålare flyktingpolitik.
          </p>
          <p xml:id="i-2WozqXzEeREwN4UV8KrdbB">
            Gemensamt för flera länder där debatten om flyktingar och invandrare
            radikalt förändrats är att det gått mycket snabbt när något parti
            "lyft på locket" genom att försöka vinna väljare på att stänga
            landets gränser. Det har inte dröjt länge innan flera partier
            övertrumfat varandra i att vara de hårdaste gränspoliserna.
          </p>
          <p xml:id="i-2foMhyRQkUFgbyoGxPuzG4">
            I Storbritannien tog det något år för Labour att överge en hyggligt
            human politik till förmån för en retorik där asylsökande ständigt
            målas ut som problem. I Danmark har främlingsfientligheten visserligen
            varit en realitet sedan Mogens Glistrups dagar, men sedan de etablerade
            partierna "lyfte på locket" tävlar nu såväl borgerliga partier
            som socialdemokraterna om att visa upp en så restriktiv attityd
            som möjligt. I Tyskland sprider nu tyska socialdemokrater fullständigt
            osannolika skrämselhistorier om de horder av polacker som kommer
            att strömma till Tyskland den dag Polen blir EU-medlemmar.
          </p>
          <p xml:id="i-CX7Jp76Fv1JE2whgwJvjcE">
            Sverige befinner sig vid ett vägskäl. Göran Persson försöker
            ta strid mot öppenheten och risken är stor att det skapar samma
            negativa spiral som vi sett i en rad andra länder. Folkpartiet
            ser som sin uppgift att "snöbollen" inte får fart. Vi tänker stå
            upp för ett Sverige som ska vara öppet för dem som behöver skydd
            och för dem som kan komma hit och få ett arbete. Vi behöver en
            ny integrationspolitik som öppnar Sverige så att de nya svenskarna
            kommer i jobb. Inte en ny flyktingpolitik som gör att vi sviker
            vårt medmänskliga ansvar att ge skydd åt dem som behöver det.
          </p>
          <p xml:id="i-VEuKVWCuyr9TZJDR1yKkq9">
            Mot bakgrund av ovan anförda vill jag ställa följande fråga till
            migrationsministern.
          </p>
          <p xml:id="i-NwkSorW4eK6dz27sFXtDTa">
            Ämnar migrationsministern vidta några åtgärder för att se till
            att migrationspolitiken i Sverige inte svänger till att handla
            om restriktivitet i stället för humanitet och rörlighet?
          </p>
        </div>
      </div>
    </body>
  </text>
</TEI>
