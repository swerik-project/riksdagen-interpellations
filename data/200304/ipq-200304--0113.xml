<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0113">
  <teiHeader>
    <fileDesc>
      <titleStmt>
        <title>rovdjursfrågan</title>
        <author>Johansson, Bengt-Anders (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>rovdjursfrågan till jordbruksminister Ann-Christin Nykvist om rovdjursfrågan</title>
          <idno type="rdwebb">GR10113</idno>
          <ref type="dokument_url_text">http://data.riksdagen.se/dokument/GR10113/text</ref>
          <ref type="dokument_url_html">http://data.riksdagen.se/dokument/GR10113</ref>
          <ref type="dokumentstatus_url_xml">http://data.riksdagen.se/dokumentstatus/GR10113</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P2x4fiHNXrW2XTzJZRJeJJ</idno>
            <persName>Bengt-Anders Johansson</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6XH25Qoae9xMf49gh8Qoaj" corresp="i-P2x4fiHNXrW2XTzJZRJeJJ">
          <date when="2003-11-14"/>
        </correspAction>
        <correspAction type="received" xml:id="i-9VrHAuJagpKYe6No4o3CXL" corresp="i-HhkgRHGRURfXTuftg1jHSf">
          <date when="2003-11-14"/>
        </correspAction>
        <correspAction type="answered" xml:id="i-3TMF9KuH3c9AUs7JpjnXjb" corresp="i-HhkgRHGRURfXTuftg1jHSf">
          <date when="2003-12-05"/>
        </correspAction>
        <correspContext corresp="i-3TMF9KuH3c9AUs7JpjnXjb">
          <ref type="record" target="prot-200304--043">Riksdagens protokoll 2003/04:43 Fredagen den 5 december</ref>
          <ref type="recordSection" target="unsetDivId">17 § Svar på interpellation 2003/04:113 om rovdjursfrågan</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PPjTWwiYBXD7WMV6P87sac">
            Interpellation 2003/04:113 av Bengt-Anders Johansson (m) till
            jordbruksminister Ann-Christin Nykvist om rovdjursfrågan
          </p>
        </div>
        <div type="ipqSubmissionInfo">
          <p xml:id="i-MXHQ1kUzBzK6PWEkZoRP8b">
            den 14 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-D9Uc1ExC2AnD9qTeg1diNX">
            Tre av de stora rovdjursarterna är under kraftig tillväxt i landet.
            Björnstammen är betydligt större än vad tidigare forskningsrapporter
            redovisat. Samma förhållande har varit för handen i fråga om lodjur.
            Vargstammen ökar och sprider sig till alltfler områden, med ökat
            antal skador på tamdjur och andra viltarter som följd.
          </p>
          <p xml:id="i-JzBBD1E1MjB9377cpnXLkt">
            Vad gäller skador förorsakade av rovdjur intar vargen en särställning,
            både i fråga om skador på tamdjur och andra viltarter. Samtidigt
            som en etablerad vargstam ökar i antal, minskar bytesdjuren som
            älg, hjort och rådjur i antal. Detta framgår klart av all samlad
            erfarenhet vid förekomst av stora rovdjur.
          </p>
          <p xml:id="i-ScmCWZha838Kjuc6UHzaGg">
            I proposition 2000/01:57 anger regeringen att det för den svenska
            vargstammen ska tillämpas en etableringsplan med etappnivåer för
            antalet vargar. Första etappmålet har därvid satts till 20 föryngringar
            per år (ca 200 djur). Detta etappmål kan förväntas vara uppfyllt
            redan våren 2004. Skäl för denna bedömning är de genomgående alltför
            låga antalsberäkningar som sedan länge förelegat i fråga om övriga
            rovdjur exempelvis björn och lo. Till detta kommer att vargpopulationen
            generellt har en betydligt högre föryngringstakt och etableringsförmåga
            i nya områden, varför antalsökningen är svårare att förutse än
            i fråga om exempelvis björn.
          </p>
          <p xml:id="i-So1iDm8HB1tL7UEp3b6F6n">
            Proposition 2000/01:57 innehåller mycket vaga uppgifter om de
            kostnader som en växande vargstam i Sverige kommer att förorsaka.
            Inte heller Rovdjursutredningens betänkande (SOU 1999:146) innehåller
            någon klar redovisning av de totala kostnaderna för enskilda och
            samhället som växande rovdjursstammar kommer att framskapa vid
            olika antalsnivåer. Institutionen för skogsekonomi vid Sveriges
            lantbruksuniversitet i Umeå, genomförde 1993 en samhällsekonomisk
            studie (arbetsrapport 165, 1993) benämnd Kostnader för de "fyra
            stora" rovdjuren i svensk fauna. I sammanställningen av rapporten
            anges att, med ett beräknat antal individer av vardera art av
            de "fyra stora", kan den sammanlagda kostnaden per år beräknas
            till 6 043 750 000 kronor (i 1993 års penningvärde). Antalet björnar
            och lodjur beräknas i dagsläget vara ca 1 500 av vardera arten.
            Vargstammen växer och kommer inom några år att passera andrahandsnivån
            500 djur, som den till Rovdjursutredningen knutna forskargruppen
            framhållit som minimiantal.
          </p>
          <p xml:id="i-2Qar6UbdEgxg9tH4bwLNWK">
            Under de två senaste åren har antalet rovdjurangrepp, främst
            vargangrepp, drabbat landets tamdjursägare. En kraftig ökning
            av dessa skador är att förvänta under kommande år med ökat antal
            rovdjur, framför allt vargar.
          </p>
          <p xml:id="i-E3dzGXzYzfgLUZdiNgwTx6">
            Redan i nuläget har många tamdjursägare upphört med sin verksamhet
            på grund av rovdjursangrepp som omöjliggjort deras tidigare djurhållning.
            Att inhägna alla betesmarker med så kallade rovdjursäkra stängsel
            är såväl en ekonomisk som praktisk omöjlighet. Det skulle dessutom
            totalt förändra det svenska kulturlandskapet och dess tillgänglighet.
            Den unika svenska allemansrätten skulle bli kraftigt inskränkt.
            Med allt färre betande kreatur förbuskas och försvinner det öppna
            kulturlandskapet.
          </p>
          <p xml:id="i-Hw39bv5GW7gf7z48boMPfB">
            Ett annat problem med växande rovdjursstammar är hur dessa ska
            kunna antalsregleras genom jakt. Detta gäller särskilt vargstammen,
            där vanliga jaktmetoder endast i begränsad omfattning kan tillämpas.
            Till skillnad från jakt efter alla andra djurarter kan inte hundar
            användas vid vargjakt. Avsaknad av spårsnö medför att jakt efter
            varg i praktiken är omöjlig att genomföra.
          </p>
          <p xml:id="i-5NxFyWewWanjHv5my9APp2">
            Förhållandet är väl känt i områden med fast etablerade vargstammar
            som exempelvis Ryssland och Kanada, där gift måste tillgripas
            när andra medel och metoder inte räcker till för att reglera vargstammen
            (s. 124 i Rovdjursutredningens betänkande SOU 1999:146). Därtill
            kommer att den svenska jägarkåren minskar i antal år från år.
            Förutsättningarna att kunna reglera en växande vargstam i Sverige
            blir svårare att klara med allt färre jägare i framtiden.
          </p>
        </div>
        <div type="ipQuestion">
          <p xml:id="i-WhbPTn9Gq3efCUKUNEe8Lx">
            Mot bakgrund av vad regeringen angett i proposition 2000/01:57
            om att Sverige ska ta ansvar för att livskraftiga rovdjursstammar
            ska få växa till och sprida sig i landet, är det nu hög tid att
            ställa följande frågor.
            <list rend="unordered">
              <item>
                1. Vad har ministern för planering för förvaltningen av landets
                stora rovdjur björn, varg, lo och järv?
              </item>
              <item>
                2. Hur avser ministern att reglera de växande rovdjursstammarna,
                och då särskilt den mycket svårjagade vargstammen?
              </item>
              <item>
                3. Hur avser ministern att de stora skador och kostnader som
                rovdjuren kommer att förorsaka under kommande år ska bestridas
                och finansieras?
              </item>
            </list>
          </p>
        </div>
      </div>
    </body>
  </text>
</TEI>
