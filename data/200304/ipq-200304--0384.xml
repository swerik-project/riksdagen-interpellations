<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0384">
  <teiHeader>
    <fileDesc>
      <titleStmt>
        <title>kommunalt bredband </title>
        <author>Bill, Per (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kommunalt bredband  till statsrådet Ulrica Messing om kommunalt bredband </title>
          <idno type="rdwebb">GR10384</idno>
          <ref type="dokument_url_text">http://data.riksdagen.se/dokument/GR10384/text</ref>
          <ref type="dokument_url_html">http://data.riksdagen.se/dokument/GR10384</ref>
          <ref type="dokumentstatus_url_xml">http://data.riksdagen.se/dokumentstatus/GR10384</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R9MuNkxgtjYredKHhh6ujV</idno>
            <persName>Per Bill</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-JRF4uycvg2f7B9ca3N9LYc" corresp="i-R9MuNkxgtjYredKHhh6ujV">
          <date when="2004-03-25"/>
        </correspAction>
        <correspAction type="received" xml:id="i-ET6dZbAqugDFyuMAKLWiY4" corresp="i-L7Ay5GaFaMutWEX7utMv62">
          <date when="2004-03-25"/>
        </correspAction>
        <correspAction type="answered" xml:id="i-K8vK7nYJhkqxpirNZWM4z5" corresp="i-L7Ay5GaFaMutWEX7utMv62">
          <date when="2004-04-23"/>
        </correspAction>
        <correspContext corresp="i-K8vK7nYJhkqxpirNZWM4z5">
          <ref type="record" target="prot-200304--101">Riksdagens protokoll 2003/04:101 Fredagen den 23 april</ref>
          <ref type="recordSection" target="unsetDivId">6 § Svar på interpellation 2003/04:384 om kommunalt bredband</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JGKLnsG5RuHid68BnnJRF9">
            Interpellation 2003/04:384 av Per Bill (m) till statsrådet Ulrica
            Messing om kommunalt bredband
          </p>
        </div>
        <div type="ipqSubmissionInfo">
          <p xml:id="i-NZQEJHEjCvKwE7s4TqC4Gv">
            den 25 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SQpY3ph1SvoFLNwazJ5mai">
            De flesta av landets kommuner har i dag en pressad ekonomi och
            tvingas pressa kostnaderna inom för invånarna så centrala områden
            som skola, vård och omsorg. Samtidigt investerar merparten av
            kommunerna pengar i utbyggnad av bredband i egen regi, trots att
            det starkt kan ifrågasättas om detta är en kommunal uppgift i
            synnerhet som marknaden i flertalet fall löst många av de problem
            som fanns bara för något år sedan.
          </p>
          <p xml:id="i-4C7DWBQrrcfhXXmPm9uYnq">
            Enligt riksdagsbeslut ska målet med bredband till alla uppnås
            genom utbyggnad i första hand på kommersiella grunder. Stat och
            kommun ska endast engagera sig i utbyggnaden då den inte kan ske
            på sådana kommersiella grunder. En övergripande fråga är därför
            om kommunernas utbyggnad av bredband i egen regi är förenlig med
            riksdagens beslut. Samtidigt som Sverige avvecklat telemonopolet,
            en utveckling som även skett eller är på väg att ske i övriga
            EU-länder, bygger Sverige upp nya kommunala monopol, som tvingar
            kommunala förvaltningar, nämnder, skolor och kommunala bolag att
            koppla upp sig på det kommunala nätet.
          </p>
          <p xml:id="i-ChXTLuLCarnP9uKfuc7SDv">
            Motiven för de kommunala investeringarna i svartfiber är ofta
            dubiösa. Det starkaste motivet tycks vara att man vill komma åt
            de statsbidrag som finns. I övrigt är motiven mest slentrianmässiga.
            Det sägs rent allmänt att den kommunala bredbandsutbyggnaden är
            viktig för tillväxt och etablering av företag.
          </p>
          <p xml:id="i-GqwPFBUk6QS2jGvokjnyw5">
            Det kan i dag starkt ifrågasättas om de kommunala kablarna fyller
            någon funktion och om det över huvud taget finns en efterfrågan
            bland invånarna. Trots alla frågetecken har statens och kommunernas
            engagemang ökat som infrastrukturbyggare. Kommunerna har i hög
            grad valt att i egen regi bygga bredbandsnät inom kommunerna för
            att i första hand tillgodogöra sig statsbidrag. Var fjärde kommunal
            upphandling i glesbygd går till det egna energi- eller kabelbolaget.
          </p>
          <p xml:id="i-Pnki8oTJo2BA5qSkHFfiqw">
            Enligt riksdagens beslut ska de kommunala bolagen enbart erbjuda
            svartfiber, vilket i de flesta fall är olönsamt och en förlustaffär.
            I vissa fall där kommunerna ställer lönsamhetskrav på sina kommunala
            bolag har man valt att ta ett steg upp i värdekedjan, vilket innebär
            att de kommunala bolagen rent juridiskt är ute på mycket tunn
            is. Enligt den statliga förordningen ska kommunala bolag enbart
            bygga ett transportnät som är öppet för tjänsteleverantörer, alltså
            ett nät där ägaren inte själv säljer tjänster.
          </p>
          <p xml:id="i-TQQdHRcQedmL4YUmQnAUFU">
            Genom en kombination av fiber, ADSL-teknik och befintlig infrastruktur
            kan redan befintliga bolag nå nästan alla hushåll i landet till
            en betydligt lägre kostnad. I inte så få kommuner finns det risk
            för att skattebetalarna får betala för två och kanske tre parallella
            bredbandsutbyggnader. Skattebetalarna tvingas betala näten oavsett
            om de vill ha dem eller inte.
          </p>
          <p xml:id="i-G9esWWTUb6nfsFF74cBfst">
            Kommunernas engagemang i bredbandsutbyggnaden är tveksamt både
            juridiskt och kommersiellt. Enligt kommunallagen ska kommunerna
            befatta sig med uppgifter som har ett "allmänt intresse". Kommunallagen
            säger att "kommunen eller kommunalt bolag får inte driva sådan
            verksamhet som ligger på det egentliga näringslivet, till exempel
            varu- och tjänsteproduktion".
          </p>
          <p xml:id="i-7qEuxNMss22n2amHxYx7qQ">
            Kommunernas utbyggnad av bredband i egen regi kan på sikt bli
            kontraproduktiv och ytterst kostsam för skattebetalarna. Efterfrågan
            på bredband har inte alls den prioritet som kommunala förtroendemän
            tycks tro. I flertalet av de kommuner som byggt egna nät skulle
            utbyggnaden sannolikt kunnat ske i privat regi. När kommunerna
            inte följer marknadens spelregler minskar de privata aktörernas
            intresse att investera i utbyggnad med allt negativt det för med
            sig.
          </p>
          <p xml:id="i-3zamTGZgRThsnhSWsaeaMX">
            Enligt riksdagsbeslut får kommunerna inte snedvrida konkurrensen
            genom att gynna de egna kommunala bolagen, vilket i verkligheten
            är en omöjlighet. Förutsättningarna är väsensskilda. Kommunala
            bolag har i praktiken inte samma vinstkrav som privata. Till detta
            kommer att kommunerna kan gömma sina förluster i till exempel
            sitt energibolag när intäkter och kostnader inte går ihop, vilket
            betyder att energipriserna trissas upp. Att lägga bredbandsutbyggnaden
            i ett kommunalt energibolag är också ett bra sätt att dölja den
            faktiska kostnaden. I dag är energibolagen lönsamma och har därför
            "råd" med en verksamhet som inte är lönsam.
          </p>
          <p xml:id="i-6mpLxYT9UiV9jgZxgj49Jd">
            Mot bakgrund av ovanstående vill jag fråga vilka åtgärder statsrådet
            ämnar vidta för att säkerställa att kommunal bredbandsutbyggnad,
            i enlighet med riksdagsbeslut, inte sker så att den konkurrerar
            med kommersiella aktörer, och därigenom snedvrider konkurrensen
            samt att de statliga bidragen till bredbandsutbyggnad i kommunerna
            inte leder till stora framtida kostnader för skattebetalarna?
          </p>
        </div>
      </div>
    </body>
  </text>
</TEI>
