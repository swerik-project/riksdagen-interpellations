<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0067">
  <teiHeader>
    <fileDesc>
      <titleStmt>
        <title>integration och folkbildning</title>
        <author>Sellén, Birgitta (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>integration och folkbildning till statsrådet Mona Sahlin om integration och folkbildning</title>
          <idno type="rdwebb">GR1067</idno>
          <ref type="dokument_url_text">http://data.riksdagen.se/dokument/GR1067/text</ref>
          <ref type="dokument_url_html">http://data.riksdagen.se/dokument/GR1067</ref>
          <ref type="dokumentstatus_url_xml">http://data.riksdagen.se/dokumentstatus/GR1067</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KktUCXax2JFL3tqFqQN9oq</idno>
            <persName>Birgitta Sellén</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6XrJJt9ecRCZ6qhNzzDus8" corresp="i-KktUCXax2JFL3tqFqQN9oq">
          <date when="2003-10-31"/>
        </correspAction>
        <correspAction type="received" xml:id="i-PXf3yJa3mGs57EacxNXUc7" corresp="i-GFJcxAB9fyzG2VN1HakscJ">
          <date when="2003-10-31"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-qSH4YqosXLbsAH17r33kC">
            Interpellation 2003/04:67 av Birgitta Sellén (c) till statsrådet
            Mona Sahlin om integration och folkbildning
          </p>
        </div>
        <div type="ipqSubmissionInfo">
          <p xml:id="i-XAcBjmUyvqB23GkmKMrNEm">
            den 31 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-N9TuTNKH4D7nfZjeJ6FrKp">
            Mångfald är en rikedom. Men förutsättningen är att den förenas
            med delaktighet. Ett bra sätt för att bli delaktig i samhället
            är att fortbilda sig. I Sverige finns nu många hundratusentals
            invandrare som har ett behov av att bygga upp ett kontaktnät,
            för att de ska kunna känna sig delaktiga i samhället. Genom att
            invandrare deltar i olika utbildningar får de ökade möjligheter
            till ett vidgat socialt kontaktnät och band kan knytas mellan
            invandrare och svenskar samt mellan invandrare från olika länder.
            Det kan bidra till en lyckosam integration och förståelse för
            varandras olika kulturer. Det leder också till att människor får
            en ökad känsla av självförtroende och det ökar möjligheten att
            de själva får makt över sin vardag. Folkbildningen med folkhögskolor
            och studieförbund som vi har i Sverige är en mycket bra utbildningsform.
            Tanken att stärka människors vilja och förmåga att ta ansvar,
            såväl som för sin egen livssituation som för samhällsutvecklingen,
            går som en röd tråd genom folkbildningens verksamhet. I dag kan
            vi se att det råder en etnisk och social snedrekrytering när det
            gäller att studera, i synnerhet när det gäller högre studier.
          </p>
          <p xml:id="i-P3VHdmrzAVGPXq2sSd22GS">
            Många av de invandrare som lever i Sverige uppfattar att de inte
            har tillträde till samhället. Det handlar om språk, skolor, utbildning,
            arbete, bostäder och tillgång till medierna. Här kan folkbildningen
            vara en viktig länk för att finna en bra väg in i ett gemensamt
            samhälle där alla människor har lika värde. Därför måste vi underlätta
            och uppmuntra invandrares delaktighet i studier och utbildning
            av olika slag.
          </p>
          <p xml:id="i-4RdqgfkcWwWtTSAJw66U8E">
            Omkring 350 000 av invandrarna är muslimer. Svenska muslimer
            är inte en homogen grupp, utan har olika social och etnisk bakgrund.
            De vill därför gärna gå i studiecirklar för att öka kunskapen
            om varandra. Det finns ett islamiskt studieförbund i Sverige @
            Ibn Rushds. Detta studieförbund vill samarbeta med Sensus studieförbund,
            vilket är ett studieförbund som finns i så gott som alla kommuner
            i landet. De har långt gångna planer på sitt samarbete, men ett
            problem har uppdagats som sätter käppar i hjulet. I Sverige är
            statsbidraget låst till respektive studieförbund vid en summa
            som beräknas utifrån den verksamhet som studieförbundet hade för
            flera år sedan. Det skapar problem för studieförbund som vill
            utöka sin verksamhet.
          </p>
          <p xml:id="i-QiUd7u2bh39Sph8FJbEWSc">
            Det har under den senaste 10-års perioden skapat problem för
            till exempel idrottens studieförbund @ SISU. Även det planerade
            projektet mellan Ibn Rushds och Sensus har drabbats av detta och
            de får inget ökat anslag för att kunna genomföra sina integrationstankar.
          </p>
          <p xml:id="i-CRa6U9wczAwXkyeY7oVzMw">
            Jag är väl medveten om att en utredning just nu ser över folkbildningen
            och att utredningen ska lämnas till regeringen den 15 mars. Innan
            utredningen varit på remiss och därefter kommer som en proposition
            till riksdagen för att beslut ska kunna fattas, så hinner det
            gå ett par år. Under tiden är det många människor som inte kan
            erbjudas den nya folkbildning som Ibn Rushds och Sensus studieförbund
            planerar.
          </p>
          <p xml:id="i-L2xfXgaa95ed3RvbtobBgC">
            För SISU:s del har regeringen tillfört mer pengar till idrotten
            som lett till olika projekt vilket har inneburit att man kan genomföra
            utbildningar i projekt.
          </p>
          <p xml:id="i-RJAMMpk5SZyY5EnfuJmeE7">
            Det bör vara möjligt för regeringen att, även när det gäller
            invandrare, ge resurser till ett integrationsprojekt som gör att
            folkbildning kan erbjudas till den folkbildning som Islamiska
            studieförbundet i Sverige vill erbjuda sina medlemmar. Det är
            ett bra exempel på verksamhet som kan öka integrationen i landet.
            Utbildning i olika former, liksom arbete och sysselsättning, är
            nyckeln till integration. Därför är det viktigt att vi underlättar
            för att invandrare ska kunna utbilda sig och möta andra människor
            i samhället.
          </p>
          <p xml:id="i-E1YDeTckssyz6z71LM196V">
            Mot bakgrund av detta vill jag fråga invandrarministern:
          </p>
          <p xml:id="i-3FEp26Y1LqzGWq1Uxf3iLr">
            Vilka åtgärder är ministern beredd att vidta för att öka folkbildningsmöjligheten
            för invandrare och därmed öka integrationen mellan olika invandrare
            och svenskar?
          </p>
        </div>
      </div>
    </body>
  </text>
</TEI>
