<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0321">
  <teiHeader>
    <fileDesc>
      <titleStmt>
        <title>småföretagen och jobben</title>
        <author>Larsson, Maria (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>småföretagen och jobben till näringsminister Leif Pagrotsky om småföretagen och jobben</title>
          <idno type="rdwebb">GR10321</idno>
          <ref type="dokument_url_text">http://data.riksdagen.se/dokument/GR10321/text</ref>
          <ref type="dokument_url_html">http://data.riksdagen.se/dokument/GR10321</ref>
          <ref type="dokumentstatus_url_xml">http://data.riksdagen.se/dokumentstatus/GR10321</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-SrsmjwxrGydtNm25JKbmuv" corresp="i-SKjAmNScZ7eZ3a8Xy1J8hs">
          <date when="2004-02-26"/>
        </correspAction>
        <correspAction type="received" xml:id="i-LPhxbPQdaZH5jzNKNLKy8e">
          <date when="2004-03-01"/>
        </correspAction>
        <correspAction type="received" xml:id="i-6LK47ueZMBw9nXGnyGF1vg" corresp="i-V19ff9MeDZhTGpv5xEprbu">
          <date when="2004-03-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Jpuq4QkefboXeyT3x4hGTv">
            Interpellation 2003/04:321 av Maria Larsson (kd) till näringsminister
            Leif Pagrotsky om småföretagen och jobben
          </p>
        </div>
        <div type="ipqSubmissionInfo">
          <p xml:id="i-5pgXKDf5tKvKgLStGfofXL">
            den 26 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-HpDPEKAeteAXzMmphjJMDZ">
            Var femte småföretagare som planerar att dra sig tillbaka de
            närmaste åren tänker lägga ned sitt företag. Det visar statistik
            från Nutek som publicerades den 18 februari. Nutek har räknat
            ut att det kan leda till att närmare 8 000 personer om året förlorar
            jobbet.
          </p>
          <p xml:id="i-AbDuigaFvAUEoQsXXQndJV">
            Omkring 200 000 företag med upp emot 400 000 anställda kommer
            de närmaste tio@tolv åren att ställas inför frågan om det ska
            läggas ned eller fortsätta med nya ägare.
          </p>
          <p xml:id="i-2TPNRwG4aGt86rPahDffF9">
            Nutek anser att ett stort problem är att företagsledarna inte
            förberett sig tillräckligt inför pensionering. Därför föreslår
            man information, utbildning och rådgivning till företagsledarna.
            Nutek anser också att statliga pengar som går till att främja
            nyföretagande även ska kunna användas till övertagande av befintliga
            företag.
          </p>
          <p xml:id="i-WpjkNuXfHZXy5L2Q7RQKTd">
            Förslagen som Nutek kommer med, och som näringsministern i ett
            pressmeddelande uttalar sig positivt till, är dock inte på något
            sätt tillräckliga. Visst är det positivt om informationen om Sveriges
            krångliga regelverk och skattesystem kan bli tydligare. Men framför
            allt måste regelverk och skatter ses över i grunden, för att rädda
            de svenska småföretagen och hundratusentals arbetstillfällen.
          </p>
          <p xml:id="i-RvNSt2KEDMTXgceq8Hzj9E">
            "En stor del av de företag som tänker lägga ned sin verksamhet
            de närmaste åren är lokala tjänsteföretag", säger Stefan Jönsson
            som är projektledare för Nuteks studie om generationsskiften inom
            företagen. Det är i och för sig inte förvånande. Att driva ett
            tjänsteföretag i Sverige är inte lätt. Speciellt inte om man vill
            ägna sig åt något så viktigt som vård och omsorg.
          </p>
          <p xml:id="i-K7PQ9HLFZ6T9HLkV2REVH7">
            Magnus Henrekson, professor i nationalekonomi vid Handelshögskolan
            i Stockholm, forskar kring företagandets villkor och förklaringar
            till ekonomisk tillväxt. Han konstaterar att ett "fasthållande
            vid principen att nyckelverksamheter som utbildning, hälso- och
            sjukvård och barn- och äldreomsorg nästan uteslutande ska skattefinansieras
            är ett växande problem". Henreksons slutsats är att teknologiska
            genombrott som kommer att möjliggöra alltmer avancerade behandlingar
            inom vården riskerar att bli skattefinansierade "kostnadsproblem"
            i stället för potentiella tillväxtbranscher som drar till sig
            talangfulla entreprenörer som i sin tur skapar arbetstillfällen.
          </p>
          <p xml:id="i-5HWpSadoYSdQuAV2PgqidT">
            En annan bransch inom tjänstesektorn som vi kristdemokrater länge
            lyft fram är hushållstjänstbranschen. Vi vet att behovet av hjälp
            med olika typer av tjänster i hemmet är stort. Särskilt i samband
            med debatten om de höga ohälsotalen har man kunnat konstatera
            en ny öppenhet för denna typ av tjänster.
          </p>
          <p xml:id="i-D2UTsr5yEbGDyrpQMTtNCh">
            Trots att statsråd vid olika tillfällen uttalat sig positivt
            om en rimligare beskattning av hushållstjänster händer ingenting.
            Detta trots att både efterfrågan och tillgång finns och att det
            i statsfinansiellt hänseende kostar väldigt lite att göra svarta
            jobb vita. Det faktum att fler och fler nu skolas in i att både
            köpa och sälja svart undergräver det etiska medvetandet och rättssamhället.
          </p>
          <p xml:id="i-P4M6eWzUJPNT93sTg6cA5Q">
            Det är dock inte bara tjänsteföretagen som hindras att växa.
            Också verkstadsindustrin har stora problem. Enligt statistik från
            ITPS som TT publicerade torsdagen den 19 februari har antalet
            anställda i svenskägda koncerner med tillverkning i Östeuropa,
            exklusive de baltiska staterna, ökat från 42 600 år 1998 till
            74 200 tre år senare. Denna statistik kompletteras med exempel
            på företag som lagt tjänste-, IT- och forskningsjobb i låglöneländer:
          </p>
          <p xml:id="i-Sa4NUMd4EMQrR4i19Mduyf">
            Astra Zeneca @ Ungern @ Kliniska studier
          </p>
          <p xml:id="i-QxpAqXe86xtdyZtriPfd3e">
            Ericsson @ Indien @ IT-konsultjobb
          </p>
          <p xml:id="i-RaRCTZsEE3SWKzuCznnwf3">
            IFS @ Sri Lanka @ Programutveckling
          </p>
          <p xml:id="i-BiR2cqrA5xMVeetQtheTTd">
            SAS @ Indien @ Biljettavräkning, lastplanering
          </p>
          <p xml:id="i-YNjnGJkMJTW3ao5mnn26gr">
            Sony Ericsson @ Indien @ IT-jobb
          </p>
          <p xml:id="i-J3ETLic1ahHWSCyWrMKjzF">
            Tele 2 @ Indien @ Call center
          </p>
          <p xml:id="i-PqpohKRBaoQb8LwTzGiA2w">
            Telia Sonera @ Indien @ IT-consulting
          </p>
          <p xml:id="i-HVJ5cPAex5bGt16Zubu3qS">
            Volvo @ Indien @ IT-consulting
          </p>
          <p xml:id="i-3qs6tFt7TL6jRpJu6sAtr5">
            Volvo PV/Ford @ Indien @ Fakturahantering, m.m.
          </p>
          <p xml:id="i-C9GutoEEtHsinTDawPJMci">
            (TT, den 20 februari 2004)
          </p>
          <p xml:id="i-AwZvKf5WDFKptbnWDxvkNg">
            Ur småföretagarperspektiv är statistiken över utflyttningar som
            redovisas ovan allvarlig eftersom det slår undan en del av marknaden
            också för dem.
          </p>
          <p xml:id="i-Pwx72Qix7RakFZ3pJNbZm2">
            I en enkät om framtida jobbplaceringar som ITPS skickade ut till
            företagsledare bland de 400 största företagen i Sverige förra
            året framkommer att framtiden ser mörk ut om ingenting händer.
            Hälften av alla handels- och verkstadsföretag svarade att de planerar
            för att öka antalet anställda i utlandet samtidigt som de kommer
            att svara för nästan hälften av neddragningarna på hemmaplan.
          </p>
          <p xml:id="i-MzNBhzxpqDY37nc3P7kAoD">
            Det är alltså inte bara tjänstesektorn som är i behov av en förändrad
            attityd från statsmaktens sida. Sveriges företagare behöver i
            grunden nya förutsättningar.
          </p>
          <p xml:id="i-8ktcwmvp3s3hQiJez7mQPL">
            För mig är bilden glasklar. Om inga radikala förbättringar av
            det svenska företagsklimatet sker den närmaste tiden kommer alltfler
            företag att lägga ned sin verksamhet, eller flytta utomlands.
          </p>
          <p xml:id="i-TT6xEHwJ5Kyaci7EdJfHvU">
            Med anledning av det ovan anförda vill jag ställa följande frågor
            till statsrådet Leif Pagrotsky:
          </p>
          <p xml:id="i-7E8oi3qX45AnQHGgMkXM4h">
            Vilka åtgärder avser statsrådet att vidta för att förbättra villkoren
            för förtag inom vård- och omsorgssektorn?
          </p>
          <p xml:id="i-V1jjVdFMhFX5VGHAaQSTYv">
            Vilka åtgärder avser statsrådet att vidta för att underlätta
            för företag som utför hushållstjänster i hemmet?
          </p>
          <p xml:id="i-DpBcWm6VzLZj8p2dgpzPCG">
            Vilka åtgärder avser statsrådet att vidta för att svenska företag
            inte ska flytta alltmer av sin produktion utomlands?
          </p>
          <p xml:id="i-8Ck5tjySTrGxf1hXzYLXcV">
            Vilka åtgärder avser statsrådet att vidta för att förbättra det
            generella näringsklimatet i Sverige?
          </p>
        </div>
      </div>
    </body>
  </text>
</TEI>
