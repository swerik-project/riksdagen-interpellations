<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0191">
  <teiHeader>
    <fileDesc>
      <titleStmt>
        <title>flygturismen i fjällen</title>
        <author>Larsson, Håkan (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>flygturismen i fjällen till miljöminister Lena Sommestad om flygturismen i fjällen</title>
          <idno type="rdwebb">GR10191</idno>
          <ref type="dokument_url_text">http://data.riksdagen.se/dokument/GR10191/text</ref>
          <ref type="dokument_url_html">http://data.riksdagen.se/dokument/GR10191</ref>
          <ref type="dokumentstatus_url_xml">http://data.riksdagen.se/dokumentstatus/GR10191</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XxqQtZTdHUTphXEbUJ35Ss</idno>
            <persName>Håkan Larsson</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-SLgTx5nKh6jN9kYYCduy63" corresp="i-XxqQtZTdHUTphXEbUJ35Ss">
          <date when="2003-12-11"/>
        </correspAction>
        <correspAction type="answered" xml:id="i-9fxREzmNhGuy1W8wVmmpP5">
          <date when="2004-01-20"/>
        </correspAction>
        <correspAction type="received" xml:id="i-2Nv84xJKPDNydSjgKKevod" corresp="i-4f2bAEUboRxqAf7W8Ybmzm">
          <date when="2003-12-11"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Lmp1oq7yVemC5c6LuKokuM">
            Interpellation 2003/04:191 av Håkan Larsson (c) till miljöminister
            Lena Sommestad om flygturismen i fjällen
          </p>
        </div>
        <div type="ipqSubmissionInfo">
          <p xml:id="i-3vHu5ywNA3k7NszLcDrR8b">
            den 11 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-D1yXeYnfDZo4hcPY9qahYj">
            Den 30 september i år överlämnade Naturvårdsverket och Luftfartsverket
            ett förslag gällande begränsningar av flygverksamheten i våra
            fjällområden till Miljödepartementet. Förslaget innebär kraftiga
            inskränkningar i rätten att flyga i fjällen och utgör ett hot
            mot det friluftsliv som utövas i berörda län (Dalarna, Jämtland,
            Västerbotten och Norrbotten), men framför allt mot den turistnäring
            som bedrivs i fjällvärlden.
          </p>
          <p xml:id="i-96PEy1oPSSWuyiczJmPVJ6">
            Regeringen har i proposition 2000/01:130 satt upp mål för att
            minska bullret från flygtrafik i fjällområdena. Enligt målen ska
            buller från luftfartyg senast år 2010 vara försumbart inom 90
            % av nationalparksarealen och inom de områden som omfattas av
            regleringar enligt terrängkörningsförordningen.
          </p>
          <p xml:id="i-TjG5JLomd8SB8cuvX3Fz7C">
            Naturvårdsverket har i samarbete med Luftfartsverket fått regeringens
            uppdrag att göra en översyn av flygtrafiken i fjällen och komma
            med förslag till hur den ska regleras för att bullermålen ska
            uppnås. Enligt det förslag som nu överlämnats till Miljödepartementet
            föreslås lagändringar som innebär ett förbud mot start och landning
            med flygfarkoster i regleringsområden A och B och överflygningsförbud
            på annat än hög höjd. I fas två ska även samtliga C-områden omfattas
            av ett generellt flygförbud.
          </p>
          <p xml:id="i-28vtWVGc7WFi1g9C6kJoP7">
            Flygtrafiken i fjällvärlden är redan i dag mycket reglerad. Ett
            område i princip lika stort som Stockholms län, 6 000 kvadratkilometer,
            är avsatt som nationalparker där det råder ett generellt start-
            och landningsförbud. Enligt förslaget till Miljödepartementet
            kommer dessa flygförbudsområden att mer än fördubblas. Stora delar
            av Dalarnas, Jämtlands, Västerbottens och Norrbottens fjällområden
            blir därmed oåtkomliga med flyg.
          </p>
          <p xml:id="i-2jR3m94tCG5pjsPVpTQrXT">
            Givetvis har jag en djup förståelse för vikten av att bibehålla
            vår unika fjällmiljö för kommande generationer, men det förslag
            till nya förbud som nu lämnats är alltför drastiskt. Att låta
            ett sådant här förslag omfatta våra nationalparksområden bör vara
            tillräckligt för att skapa de tysta områden som Naturvårdsverket
            och Luftfartsverket efterlyser.
          </p>
          <p xml:id="i-CV9DZyuoRXFRVe7HQQv91p">
            Flygverksamheten i fjällvärlden har sina egna begränsningar.
            De senaste årens kostnadsstegring har gjort att verksamheten stagnerat,
            antalet flygfarkoster minskar stadigt och det finns i dag ingenting
            som pekar på att bullret kommer att öka. Ett minskat antal flygningar
            i kombination med modernare maskiner gör att bullerbelastningen
            tenderar att minska.
          </p>
          <p xml:id="i-XswtpxD2p9nBNh32w9HFFo">
            Under rådande omständigheter är i dag varje enskilt flyguppdrag
            nödvändigt för att trygga flygföretagens fortsatta överlevnad.
            Att införa begränsningar när det gäller turist- och nöjesflyg
            i fjällen, som enligt utredningar bara står för 20 % av den totala
            bullerbelastningen, innebär också en stor risk för att nyttoflyget
            drabbas då underlaget minskar. Hela turistnäringen kommer att
            drabbas kännbart av dessa nya förbud.
          </p>
          <p xml:id="i-CM6u5F2N8bxrJRRjhND2en">
            Den utredning av bullret i fjällvärlden som tidigare gjorts kan
            ifrågasättas och det finns i dag inget underlag som visar vilket
            faktiskt buller som belastar fjällvärlden. Någon konsekvensanalys
            av de föreslagna förbuden har över huvud taget inte gjorts.
          </p>
          <p xml:id="i-FQFLzuPi9aEDhkT9snpTYf">
            Länsstyrelserna ska visserligen ges möjlighet att utfärda dispenser
            för vissa start- och landningsplatser, samt flygkorridorer i regleringsområden
            A och B. Detta förslag visar på okunnighet när det gäller de förhållanden
            under vilka fjällflygverksamheten opererar. Valet av flygvägar
            och start- och landningsplatser styrs av väder- och vindförhållanden.
            Den dalgång som i dag är lämplig för flygning kan i morgon vara
            direkt farlig och det är ur flygsäkerhetssynpunkt förkastligt
            att låsa sig till teoretiskt framtagna flygvägar i fjällmiljö.
            Dessutom skulle dispensförfarandet orsaka nytt byråkratist krångel
            såväl för dem som är verksamma inom flygbranschen som för länsstyrelserna.
          </p>
          <p xml:id="i-kjKxSdgCT1QjtmaCxDS8z">
            Förslaget till nya förbud syftar till att skapa områden där turister
            på tillfälligt besök ska beredas möjlighet till tysta miljöer.
            För de som bor och verkar i de län som berörs av ett eventuellt
            förbud innebär detta starka begränsningar i möjligheterna att
            både bedriva turistverksamheter och utöva fritidsaktiviteter.
            Många av de områden som föreslås för flygförbud är dessutom mycket
            glest besökta av människor och kan i princip bara nås luftvägen
            och därför kan motiven till nya restriktioner ifrågasättas.
          </p>
        </div>
        <div type="ipQuestion">
          <p xml:id="i-K2X5emGdpAAgeupSdALPtF">
            Mot denna bakgrund vill jag fråga miljöminister Lena Sommestad:
            <list rend="ordered">
              <item>
                Vilka åtgärder avser ministern att vidta för att en konsekvensanalys
                av ett beslut om begränsningar av flygverksamheten i skoterregleringsområden
                görs?
              </item>
              <item>
                Vilka åtgärder avser ministern att vidta för att människor boende
                i berörda län även efter ett beslut om begränsningar av flygverksamheten
                i skoterregleringsområden ska kunna bedriva och vidareutveckla
                turistverksamheter och utöva fritidsaktiviteter?
              </item>
              <item>
                Vilka andra åtgärder mot buller i stället för förbjuden flygtrafik
                i skoterregleringsområden avser ministern att vidta för att uppnå
                miljökvalitetsmålet Storslagen fjällmiljö?
              </item>
            </list>
          </p>
        </div>
      </div>
    </body>
  </text>
</TEI>
