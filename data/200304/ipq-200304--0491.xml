<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0491">
  <teiHeader>
    <fileDesc>
      <titleStmt>
        <title>yrkeshögskola och kvalificerat yrkeskunnande</title>
        <author>Andersson, Yvonne (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>yrkeshögskola och kvalificerat yrkeskunnande till utbildningsminister Thomas Östros om yrkeshögskola och kvalificerat yrkeskunnande</title>
          <idno type="rdwebb">GR10491</idno>
          <ref type="dokument_url_text">http://data.riksdagen.se/dokument/GR10491/text</ref>
          <ref type="dokument_url_html">http://data.riksdagen.se/dokument/GR10491</ref>
          <ref type="dokumentstatus_url_xml">http://data.riksdagen.se/dokumentstatus/GR10491</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EFJ93MgPh6dJrzDB1Tt657</idno>
            <persName>Yvonne Andersson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-CVQnvzuNkhkpyMFetqugqL" corresp="i-EFJ93MgPh6dJrzDB1Tt657">
          <date when="2004-05-13"/>
        </correspAction>
        <correspAction type="received" xml:id="i-T23S6LCJ3mMwqhQoh79ET8" corresp="i-PzNviXpYSimQsvSkF9CmDz">
          <date when="2004-05-13"/>
        </correspAction>
        <correspAction type="answered" xml:id="i-FHCPJacJn6MrZaRqeSG7im" corresp="i-PzNviXpYSimQsvSkF9CmDz">
          <date when="2004-06-01"/>
        </correspAction>
        <correspContext corresp="i-FHCPJacJn6MrZaRqeSG7im">
          <ref type="record" target="prot-200304--125">Riksdagens protokoll 2003/04:125 Tisdagen den 1 juni</ref>
          <ref type="recordSection" target="unsetDivId">16 § Svar på interpellation 2003/04:491 om yrkeshögskola och kvalificerat yrkeskunnande</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4XL82mHdJq8jAznUTxxYou">
            Interpellation 2003/04:491 av Yvonne Andersson (kd) till utbildningsminister
            Thomas Östros om yrkeshögskola och kvalificerat yrkeskunnande
          </p>
        </div>
        <div type="ipqSubmissionInfo">
          <p xml:id="i-GQbu6Xx4236dZaywf5oYXW">
            den 13 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-PhSE3ihaVaBh5TDeGowL3p">
            Behovet av kvalificerad yrkeskunskap är stort. Näringslivet efterfrågar
            utbildning som är anpassad till företagens behov. Företagarnas
            Riksorganisations Småföretagsbarometer är en undersökning bland
            över 4 500 företag med 1@49 anställda. Den påvisar att bristen
            på kvalificerad arbetskraft bland landets småföretag är ett problem.
          </p>
          <p xml:id="i-T8b9j9z7rgeYfCPTkX6zya">
            17 % av småföretagen anger denna brist som det främsta hindret
            att växa och utvecklas. Var fjärde företag uppger att expansionsutsikterna
            försämras på grund av bristen på medarbetare med rätt kompetens.
            Av de företag som uppgav att de behöver nyrekrytera var efterfrågan
            högst på yrkesutbildad personal inom byggindustri, samfärdsel,
            hotell och restaurang, tillverkningsindustri, sällanköpshandel
            och detaljhandel.
          </p>
          <p xml:id="i-DnQtih6WBVjwsvS8tx6TnL">
            Företagen inom Östergötlands verkstadsindustri anger i högre
            grad än östgötska företag inom andra branscher att man upplevt
            en brist på arbetskraft. Det är ett förhållande som kan anses
            stå i kontrast till det faktum att man samtidigt haft betydande
            omställningar inom många företag. Förklaringen ligger sannolikt
            i att den kompetens som efterfrågas och anses som bristvara sällan
            finns bland de som friställs eller att dessa personer snabbt får
            nya arbeten. Bristen på utbildade och erfarna verkstadsarbetare
            blir därmed mer strukturellt betingad och visar på de svårigheter
            som föreligger när det gäller att klara kompetensutvecklingen.
          </p>
          <p xml:id="i-XSnDLTQ9g2bTq91Nd9875h">
            Kristdemokraterna föreslår en ny lärlingsutbildning som bildar
            ett eget tydligt program inom gymnasieskolans ram. Det är viktigt
            också för identitetsskapandet, att låta dagens gymnasieelever
            få vara stolta över sin kunskap och över det yrke som de har valt
            som sin framtid. Lärlingsutbildningen ska utformas i samarbete
            med näringens företrädare @ inklusive fackförbund och skyddsombud
            @ med ett nationellt perspektiv för att skapa en god utbildning
            för hela samhället och den enskilde.
          </p>
          <p xml:id="i-L3gm8qmCsuEZq1GLRafJ6q">
            Fullföljd lärlingsutbildning ska ge behörighet till yrkeshögskola,
            en ny utbildningsform som Kristdemokraterna vill införa. Den ska
            vara en enhetlig utbildningsform av hög kvalitet. Yrkeshögskolan
            kan fungera som en paraplyorganisation där de olika aktörerna
            samverkar men ändå behåller sin egenart.
          </p>
          <p xml:id="i-MNPxehQUPsynGTQcErETWX">
            Redan finns ett antal embryon till "yrkeshögskolor" inom KY.
            Parallellt med dessa "yrkeshögskolor" har regeringen gett tre
            högskolor i uppdrag att organisera yrkeshögskoleutbildning. Det
            bör rimligen vara så att begreppet yrkeshögskola endast betyder
            en sak. Eftersom begreppsförvirring inträtt, finns ytterligare
            skäl för att termen yrkeshögskola bör användas som samlande begrepp.
          </p>
          <p xml:id="i-H9F3YTPv5TeSWvoBey8eDF">
            Dagens KY blir därmed en del av den nya yrkeshögskolan. De goda
            erfarenheter som däri finns av samverkan med näringslivet måste
            tas till vara. Det är viktigt eftersom regeringen de senaste åren
            dragit in vissa satsningar på KY.
          </p>
          <p xml:id="i-MyNtcREFuvV7FdMxCp7VfF">
            I regeringens gymnasieproposition 2004:140 Kunskap och kvalitet
            finns idéer som verkar vara sprungna från kristdemokratisk politik,
            vad gäller gymnasial lärlingsutbildning. Men de konkreta åtgärderna
            dröjer: det blir en yrkesutbildningsdelegation och Skolverksutredning
            i stället.
          </p>
          <p xml:id="i-SfBbiGmG6pjVfcQdfEnVKG">
            Mot bakgrund av det ovan anförda vill jag fråga utbildningsministern:
          </p>
          <p xml:id="i-3Cab9Nyz85JmnZev2hPobe">
            Vad avser ministern att göra för att genomföra idén med en samlande
            yrkeshögskola för att strukturera och tydliggöra, identitets-
            och kvalitetsmärka den kvalificerade yrkeskunskapen?
          </p>
          <p xml:id="i-G9Adaf94w2cVzh57oKTkgj">
            Vad avser ministern att göra för att fram till dess säkerställa
            utbildning inriktad på kvalificerat yrkeskunnade?
          </p>
          <p xml:id="i-SyUpMo1wd1rcJ16MK7Lq35">
            Vad avser ministern att göra för att säkerställa kvalificerat
            yrkeskunnade till verkstadsindustrin?
          </p>
        </div>
      </div>
    </body>
  </text>
</TEI>
