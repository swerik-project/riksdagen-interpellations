<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0517">
  <teiHeader>
    <fileDesc>
      <titleStmt>
        <title>ansvar för tortyr och förnedrande behandling</title>
        <author>Ullenhag, Erik (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ansvar för tortyr och förnedrande behandling till statsminister Göran Persson om ansvar för tortyr och förnedrande behandling</title>
          <idno type="rdwebb">GR10517</idno>
          <ref type="dokument_url_text">http://data.riksdagen.se/dokument/GR10517/text</ref>
          <ref type="dokument_url_html">http://data.riksdagen.se/dokument/GR10517</ref>
          <ref type="dokumentstatus_url_xml">http://data.riksdagen.se/dokumentstatus/GR10517</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QKE6ihmLRJvwhV4neD6h7b</idno>
            <persName>Erik Ullenhag</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MMzKF7jVusgPtnECqQi593" corresp="i-QKE6ihmLRJvwhV4neD6h7b">
          <date when="2004-05-19"/>
        </correspAction>
        <correspAction type="received" xml:id="i-ANbfY9G1PVpgg6VqVn28NL" corresp="i-3kVCtR7mCK6mW2F6oaBMR5">
          <date when="2004-05-19"/>
        </correspAction>
        <correspAction type="answered" xml:id="i-TPrMk3Jk3esuc4Hdk6Yw41" corresp="i-4CwyNH4xXJhZj5wdBAzmSY">
          <date when="2004-06-15"/>
        </correspAction>
        <correspContext corresp="i-TPrMk3Jk3esuc4Hdk6Yw41">
          <ref type="record" target="prot-200304--128">Riksdagens protokoll 2003/04:128 Tisdagen den 15 juni</ref>
          <ref type="recordSection" target="unsetDivId">3 § Svar på interpellationerna 2003/04:517, 541 och 551 om rättssäkerheten för terroristanklagade</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7jb5GYdqWJjBcjUgPvWtAe">
            Interpellation 2003/04:517 av Erik Ullenhag (fp) till statsminister
            Göran Persson om ansvar för tortyr och förnedrande behandling
          </p>
        </div>
        <div type="ipqSubmissionInfo">
          <p xml:id="i-2CSw1Um5EUD4wJSXNK2F7n">
            den 19 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-BLaPFZcbb2e1M8U8gyUj2S">
            Den 18 december 2001 avvisades de asylsökande egyptierna Ahmed
            Agiza och Mohammad al-Zery från Sverige. Det var regeringen som
            fattade avvisningsbeslutet. Beslutet fattades trots att Migrationsverket
            slagit fast att de två egyptierna riskerade att utsättas för tortyr
            i hemlandet. Bakgrunden till avvisningsbeslutet var att den egyptiska
            regeringen begärt dem utlämnade på den grunden att de var terrormisstänkta
            i hemlandet.
          </p>
          <p xml:id="i-LWndcdibb15PZiudUTpfm">
            Sverige är folkrättsligt förpliktat att inte utlämna någon som
            riskerar att drabbas av tortyr. Regeringens försvar för sitt brott
            mot internationell rätt har varit att Utrikesdepartementet (UD)
            förhandlat fram ett i sammanhanget unikt avtal med den egyptiska
            regeringen. I avtalet slogs bland annat fast att männen inte skulle
            torteras och att de skulle få en rättvis rättegång.
          </p>
          <p xml:id="i-5W7S6tg9SK9Jr4XzTRoc4a">
            I efterhand har det dock visat sig att de egyptiska männen utsatts
            för övergrepp dels i samband med avvisningen från Sverige, dels
            i Egypten.
          </p>
          <p xml:id="i-9QUEqXtLRFThgbpeyX9q4v">
            Enligt uppgifter i TV 4:s Kalla fakta har avvisningen utförts
            av maskerade amerikanska agenter och transporten skett med ett
            amerikanskt plan. Om de uppgifter som framkommit stämmer kan transporten
            till Egypten inte beskrivas på annat sätt än förnedrande behandling.
            Fångarna fick kläderna sönderklippta, ett stolpiller uppkört i
            anus och försågs med blöjor. I planet försågs de med ögonbindel,
            huva och hängdes upp i specialgjorda selar.
          </p>
          <p xml:id="i-21Y3CeJie2nzmvDy4T4iie">
            Den amerikanska människorättsorganisationen Human Rights Watch
            har slagit fast att de bägge egyptierna torterats i hemlandet.
            Enligt en rapport som publicerades i maj i år anser organisationen
            att den svenska regeringen genom avvisningsbeslutet är medskyldig
            till tortyr. I efterhand menar också UD, genom statssekreterare
            Hans Dahlgren, enligt TT, att rättsprocessen mot de bägge männen
            i Egypten inte varit rättvis. Det avtal som regeringen slutit
            med Egypten har således brutits.
          </p>
          <p xml:id="i-7V9sUpkuEmHfsCKWNqu5VB">
            Självklart ska kampen mot terrorism vara högt prioriterad och
            terrorister ska dömas till ansvar för sina brott. Ett tätare polissamarbete,
            i första hand inom EU, är avgörande för att lyckas bygga upp ett
            effektivt skydd mot terrordåd. Men det är centralt att demokratiska
            staters försvar för det öppna samhället sker med demokratiska
            medel och respekt för mänskliga rättigheter. Om uppgifterna om
            den förnedrande behandlingen av de två egyptierna i samband med
            att de avvisades från Sverige är korrekta har Sverige använt medel
            som inte är värdigt ett demokratiskt land.
          </p>
          <p xml:id="i-FmPBftL4kf2fHTnJCB4egp">
            Sverige har dessutom gjort sig skyldig till brott mot internationell
            rätt genom avvisningen. Human Rights Watch har konstaterat att
            Sverige är medskyldig till tortyren av de två egyptierna. UD förnekar
            dock genom kabinettssekreterare Hans Dahlgren allt ansvar för
            behandlingen av männen eftersom det inte är Sverige som torterat
            fångarna.
          </p>
          <p xml:id="i-EVqMzcxX7MyDR2g4kwHJjF">
            Det är förvisso sant att Sverige inte torterat fångarna. Men
            den svenska regeringen beslutade att avvisa männen trots att Migrationsverket
            gjorde bedömningen att de sannolikt skulle utsättas för tortyr
            i hemlandet. Regeringens försvar för beslutet har hitintills varit
            det unika avtal som slöts med Egypten. Denna argumentation är
            mycket bekymmersam. Om avtal med regimer som kränker mänskliga
            rättigheter skulle göra att stater kunde smita undan ansvar för
            att ge människor skydd skulle det leda till att hela asylrätten
            undergrävdes. Om den svenska regeringen anser avvisningen berättigad
            genom de "garantier" den fick av Egypten varför skulle inte stater
            kunna sluta avtal med länder som Nordkorea och Iran och avvisa
            människor som riskerade förföljelse till dessa skurkstater?
          </p>
          <p xml:id="i-U38JshTQKTG9XrNSn7b6ij">
            Den mycket beklagliga slutsatsen av avvisningen av de två egyptierna
            är att den svenska regeringen är medskyldig till att de utsattes
            för förnedrande behandling i samband med transporten från Sverige
            och att de senare torterats och förvägrats en rättvis rättegång
            i Egypten.
          </p>
        </div>
        <div type="ipQuestion">
          <p xml:id="i-UhWnjnFkXxAuVZp5UyxPej">
            Mot bakgrund av det anförda vill jag ställa följande frågor till
            statsminister Göran Persson:
            <list rend="unordered">
              <item>
                1.Avser statsministern att ta upp samtal med USA om hur de två
                egyptierna behandlades i samband med avvisningen från Sverige?
              </item>
              <item>
                2.Avser statsministern att vidta åtgärder för att se till att
                den svenska regeringen inte kommer att sluta liknande avtal med
                regimer som allvarligt kränker mänskliga rättigheter?
              </item>
              <item>
                3.Hur avser den svenska regeringen att agera för att stödja de
                två egyptierna om det visar sig att den svenska regeringen är
                medansvarig för att de drabbats av tortyr?
              </item>
            </list>
          </p>
        </div>
      </div>
    </body>
  </text>
</TEI>
