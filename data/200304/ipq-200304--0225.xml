<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0225">
  <teiHeader>
    <fileDesc>
      <titleStmt>
        <title>ökad tillväxt i Stockholmsregionen  </title>
        <author>Lundström, Nina (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ökad tillväxt i Stockholmsregionen   till statsrådet Lars-Erik Lövdén om ökad tillväxt i Stockholmsregionen  </title>
          <idno type="rdwebb">GR10225</idno>
          <ref type="dokument_url_text">http://data.riksdagen.se/dokument/GR10225/text</ref>
          <ref type="dokument_url_html">http://data.riksdagen.se/dokument/GR10225</ref>
          <ref type="dokumentstatus_url_xml">http://data.riksdagen.se/dokumentstatus/GR10225</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <persName>Nina Lundström</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>Lars-Erik Lövdén</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4hi9FSQiF3narLegNvHbME" corresp="i-D6V9ti7ETxin1WbJjDaShE">
          <date when="2004-01-13"/>
        </correspAction>
        <correspAction type="received" xml:id="i-TYbNz91437NuuiWwy4kv6X" corresp="i-6qjD2tsSCtsrmXQjy7mtCJ">
          <date when="2004-01-20"/>
        </correspAction>
        <correspAction type="answered" xml:id="i-Rj1saG1gXGLHqTymjtqf45" corresp="i-6qjD2tsSCtsrmXQjy7mtCJ">
          <date when="2004-01-29"/>
        </correspAction>
        <correspContext corresp="i-Rj1saG1gXGLHqTymjtqf45">
          <ref type="record" target="prot-200304--060">Riksdagens protokoll 2003/04:60 Torsdagen den 29 januari</ref>
          <ref type="recordSection" target="unsetDivId">4 § Svar på interpellation 2003/04:225 om ökad tillväxt i Stockholmsregionen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-W3fp5nndDrGXEAHXTgeyg">
            Interpellation 2003/04:225 av Nina Lundström (fp) till statsrådet
            Lars-Erik Lövdén om ökad tillväxt i Stockholmsregionen
          </p>
        </div>
        <div type="ipqSubmissionInfo">
          <p xml:id="i-4uUohrQN7k1TAxF5yMgubD">
            den 13 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Q8S1EYiWxoE8Xu9AhtsGSv">
            Krisen i Stockholm fortsätter i snabb takt och Sveriges tillväxtmotor
            har uppenbara problem. Stockholms utveckling har debatterats i
            riksdagen flertalet gånger och ansvariga statsråd har gett uttryck
            för att ha förståelse för de problem som finns i huvudstadsregionen.
            Men ingenting händer. För första gången på tio år finns ett negativt
            flyttnetto i Stockholm till övriga landet. Ca 350 000 personer,
            eller mer än ett helt Malmö, överväger att flytta från Stockholms
            län. Stockholm har varit magnet för ungdomar och andra. Många
            ungdomar har flyttat till Stockholm inte minst för att studera
            och rekryteringen till universitet och högskolor påverkas nu negativt
            eftersom det inte finns tillräckligt med bostäder.
          </p>
          <p xml:id="i-SW7KCjxQHCRJVuyzPU1de2">
            Enligt en undersökning som presenterats i dagstidningar i dag
            övervägde var femte invånare i länet förra året att lämna Stockholmsregionen.
            I åldersgruppen 18@35 år funderade var tredje stockholmare på
            att flytta vidare. Det är främst bostadsbristen som skrämmer bort
            länets invånare (19 %). I åldersgruppen 18@34 år var siffran så
            hög som 31 %. I gruppen 35@54 år svarade 19 % att de tänkt sig
            att flytta vidare.
          </p>
          <p xml:id="i-8QnwYQ23XJQzL6Mt4ALfrt">
            Andra faktorer som anges som skäl är fastighetsskatten, trängseln
            i väg- och kollektivtrafiken samt höjda kommunal- och landstingsskatter,
            kriminaliteten och det hårda trycket på barnomsorgen.
          </p>
          <p xml:id="i-QQuxSbEnwNE53VULY2xJmh">
            Dagens undersökning är en av flera i raden av larmrapporter.
            Hösten 2002 presenterade Stockholms handelskammare en annan undersökning
            som visade att 17 % av länets företag övervägt att flytta sin
            verksamhet till andra delar av landet. Bostadsbrist, framkomlighetsproblem
            men även det höga skattetrycket i Stockholm var de främsta faktorerna
            för en eventuell flytt.
          </p>
          <p xml:id="i-R3YR8As3ewhHuZ6oCSKUaK">
            Tillväxten i Stockholm spelar en mycket stor roll för utvecklingen
            i hela Sverige. Trots att det råder hög arbetslöshet har Stockholmsföretagen
            svårt att hitta arbetskraft med rätt kompetens. Bristerna på bostadsmarknaden
            måste få en lösning. Bristen på bostadspolitik är akut och det
            som åstadkommits så långt är ett stort misslyckande. Utjämningssystemet
            ökar problemen genom att det är tillväxtfientligt och slår undan
            fötterna för kommuner och landstinget. Det är dyrt att bo i Stockholmområdet
            sett till bostadspriser och pålagor som fastighetsskatten. Trafiksituationen
            är ett problem och en riksangelägenhet.
          </p>
          <p xml:id="i-LeMk2p5uP8RqKtLT9GiUDJ">
            Problemen är välkända och regeringen har möjlighet att vidta
            en rad åtgärder för att främja tillväxten i huvudstadsregionen
            både vad gäller bostadspolitiken, trafiksituationen och skattesystemet.
          </p>
          <p xml:id="i-MgrYW2nPDuzEAGMjBymeqS">
            Min fråga till kommun- och bostadsminister Lars-Erik Lövdén är:
          </p>
          <p xml:id="i-MdLAfGzn2BaUZm6ZZXUy42">
            Vilka åtgärder avser statsrådet att vidta för att Stockholmsområdet
            också ska ges en rimlig chans att utvecklas positivt och därigenom
            få en ökad tillväxt både regionalt och i landet i övrigt?
          </p>
        </div>
      </div>
    </body>
  </text>
</TEI>
