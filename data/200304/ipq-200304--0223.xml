<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0223">
  <teiHeader>
    <fileDesc>
      <titleStmt>
        <title>åtgärder mot antisemitism</title>
        <author>Oscarsson, Mikael (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>åtgärder mot antisemitism till statsrådet Mona Sahlin om åtgärder mot antisemitism</title>
          <idno type="rdwebb">GR10223</idno>
          <ref type="dokument_url_text">http://data.riksdagen.se/dokument/GR10223/text</ref>
          <ref type="dokument_url_html">http://data.riksdagen.se/dokument/GR10223</ref>
          <ref type="dokumentstatus_url_xml">http://data.riksdagen.se/dokumentstatus/GR10223</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-FErQ7PHtaFQf19XuZSFwZm" corresp="i-Ybw8JnrmHGCsqpipBke8a7">
          <date when="2004-01-09"/>
        </correspAction>
        <correspAction type="received" xml:id="i-UYnha5ZkPGvFnhRPBd4szx" corresp="i-GFJcxAB9fyzG2VN1HakscJ">
          <date when="2004-01-20"/>
        </correspAction>
        <correspAction type="answered" xml:id="i-KtqPvtiGXYYag779LYcAX6" corresp="i-GFJcxAB9fyzG2VN1HakscJ">
          <date when="2004-01-23"/>
        </correspAction>
        <correspContext corresp="i-KtqPvtiGXYYag779LYcAX6">
          <ref type="record" target="prot-200304--057">Riksdagens protokoll 2003/04:57 Fredagen den 23 januari</ref>
          <ref type="recordSection" target="unsetDivId">5 § Svar på interpellationerna 2003/04:213, 214 och 223 om antisemitism</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NR3aaXUdS9MRGXfwpyM3Mm">
            Interpellation 2003/04:223 av Mikael Oscarsson (kd) till statsrådet
            Mona Sahlin om åtgärder mot antisemitism
          </p>
        </div>
        <div type="ipqSubmissionInfo">
          <p xml:id="i-9icSua1mz2FyaYdLgQcC9F">
            den 9 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2taiBFaUSCq8hj35zpeG7b">
            Många arabiska invandrare behåller kontakten med sina forna hemländer
            med hjälp av ett dussintal arabiska TV-kanaler som via satellit
            även når Sverige. Med en parabol på balkongen eller genom utbudet
            hos Lyngsat eller Neptunus Satellite kan de se bland annat två
            kanaler: Hizbullahs TV-kanal, Al-Manar, och den saudisk-egyptiska
            kanalen Iqraa-TV, som båda sprider grov våldsglorifierad antisemitism.
            Det finns en tydlig koppling mellan den här sortens propaganda
            och den ökande muslimska antisemitismen i Sverige, som enligt
            rapporter allt oftare övergår i fysiskt våld mot judar.
          </p>
          <p xml:id="i-8vsddg7BKXai3qfb73AKYn">
            Under ramadan i oktober@november 2003 sände Al-Manar serien Al-Shatat
            (Diasporan) i 29 avsnitt. Arabiska skådespelare utklädda till
            bland annat rabbiner begår i serien vedervärdiga grymheter. Avsikten
            är att intensifiera och sprida hatet mot judar. Exempelvis får
            man se hur en jude hälls hett bly i svalget, får öronen avskurna
            och mördas eftersom han gift sig med en kristen kvinna. I ett
            annat avsnitt får man se hur pojken Josef i serien får halsen
            avskuren och töms på blod. Med detta ville TV-producenterna visa
            hur judar gör matse (pesachbröd) på kristet barnablod.
          </p>
          <p xml:id="i-LSLscX6FTYfTfRpZd5zDcJ">
            Enligt Al-Shatat har judarna under många århundraden strävat
            efter världsherraväldet. Sedan 1800-talet har familjen Rothschild
            lett den världsomspännande judiska regeringen för detta herravälde.
            Därför är judarna också direkt ansvariga för första världskriget,
            andra världskriget, mordet på Franz Ferdinand i Sarajevo, för
            atombomberna i Hiroshima och Nagasaki, för krashen av den engelska
            aktiemarknaden efter slaget i Waterloo, med flera historiska katastrofer.
          </p>
          <p xml:id="i-ELVbHrBp5vhDCmzq6nPdBC">
            Syrien har bidragit ekonomiskt till serien som kostat motsvarande
            omkring 40 miljoner kronor. I slutet på varje avsnitt tackas den
            syriska regeringen, och speciellt tack får bland annat det syriska
            försvarsministeriet, kulturministeriet och Administrationen för
            Arkeologi och Museum.
          </p>
          <p xml:id="i-FTJ4Afk4VvbZ6vsunCcfcB">
            TV-seriens manusförfattare är doktor Fathallah Omar, föreläsare
            vid Aleppouniversitetet, medan den syriske historikern doktor
            Suheil Zakar utnämndes till att kontrollera innehållets vederhäftighet.
          </p>
          <p xml:id="i-L4UVUQQmps1Fm49jowUPdP">
            Vid upprepade tillfällen under programseriens gång upplystes
            tittarna om, att vad som visades var sanningen. Följaktligen hävdade
            Al-Manars ställföreträdande produktionschef, Nasser Akhdhar, i
            TV-kanalen Al-Jazeera den 10 november 2003, att "Serien presenterar
            inget annat än sanningen. Den är baserad på över 250 källor av
            judiska och israeliska författare, och är inte alls baserad på
            böcker som skrivits av arabiska och muslimska författare."
          </p>
          <p xml:id="i-wgzbZMjtAivuxTyzbHjnD">
            Al-Shatats skapare avvisar kategoriskt att deras serie är antisemitisk
            och att den skulle vara baserad på förfalskningen Sion vises protokoll.
            Al-Manars ställföreträdande produktionschef hävdar dessutom att
            serien inte kan vara antisemitisk eftersom alla som har deltagit
            i produktionen, redigeringen och sändningen är semiter.
          </p>
          <p xml:id="i-PabUsVtwUiFwPKDMgDrado">
            Manusförfattaren själv hävdar dessutom att serien främjar freden.
            I en intervju i den saudiska dagstidningen Al-Riyadh den 29 oktober
            2003 säger doktor Omar att "Serien kan inte under några omständigheter
            leda till våld och terror som vissa försöker framhärda i. Tvärtom
            är detta ett vetenskapligt steg framåt i fredsprocessen, eftersom
            den avslöjar Talmuds förebud inför hela världens ögon. Som ett
            resultat av det får världens folk veta vilka fällor och katastrofer
            som de hatfyllda sionisterna har förberett för dem. Då, när katastroferna
            kommer att sparas folken, och som ett resultat av detta, kommer
            säkerhet och fred att vinna."
          </p>
          <p xml:id="i-UK6VChXUBuTuXy5Jc2ER3j">
            Eftersom TV-tittande ökar betydligt under fastemånaden ramadan
            producerade Egypten år 2002 TV-serien Hästen utan ryttare, som
            även den innehöll ett kategoriskt antisemitiskt budskap genom
            ambitionen att visa på existensen av en judisk världskonspiration.
          </p>
          <p xml:id="i-NNM2tHY2deEUepQjmQ2coU">
            Det är emellertid inte bara storproduktioner av detta slag som
            förmedlar och sprider hatfyllt och våldsglorifierande innehåll
            i och utanför den muslimska världen. Det är i stället på regelbunden
            basis som liknande budskap förs fram även i diskussionsprogram
            och intervjuer med experter i olika vetenskapsgrenar.
          </p>
          <p xml:id="i-2cnssrcEmDyqZU58U3s5tg">
            "Martyren är någon som älskar livet" sade, som ett annat exempel,
            chefen för den psykiatriska fakulteten vid Ein Shams-universitetet
            i Kairo i Iqraa-TV då han bjöds in för att förklara självmordsbombarens
            psykologiska struktur.
          </p>
          <p xml:id="i-3t8N3mkwc9VG3NMegQUZm3">
            I Iqraakanalens Kvinnomagasin svarade en treårig egyptisk flicka
            på intervjuarens fråga om vad hon tycker om judarna, att judar
            är apor och svin. Det sade hon att det står i Koranen. I programmet
            Det ljuva livet, som Iqraa-TV också sänder, framhöll en inbjuden
            gäst, att martyrerna, självmordsbombarna, har gjort att barnen
            fått nya eftersträvansvärda förebilder.
          </p>
          <p xml:id="i-EEWePFbqJRT27dsSneG69n">
            Liknande budskap som sprids genom medierna förs även fram i skolböcker
            och mosképredikningar. Det syriska skolsystemet lutar sig exempelvis
            mot en extrem fundamentalistisk ståndpunkt inom vilket Jihad presenteras
            som en helig princip och som studenterna måste anta som en personlig
            plikt. I läroboken Islamisk utbildning för fjärdeklassare (1998-1999)
            står det på s. 44, att "Jihad är en religiös plikt för alla muslimer,
            även om antalet fiender skulle vara det dubbla (i förhållande
            till dem själva)."
          </p>
          <p xml:id="i-Hzh74b6W93yuSzbLY8FcEX">
            Bland annat dessa program och skolböcker har MEMRI, Middle East
            Media Research Institute, översatt från arabiska. På så sätt har
            vi börjat få kunskap om vilka värderingar folken i Mellanöstern
            lär sig att stå för, vilket i sin tur gjort att vi fått en bättre
            uppfattning om djupet och dynamiken i såväl Mellanösternkonflikten
            som den moderna internationella terrorismen, vars tentakler likaledes
            sträcker sig till Sverige. Därför kan vi inte längre bortse från
            problemet som växer sig allt större.
          </p>
          <p xml:id="i-8npLdfe26bdMcvY6gUJyDt">
            Den antisemitiska och våldsglorifierande propagandan har även
            fått ett sådant fäste bland muslimska grupper i Sverige, eftersom
            de vid upprepade tillfällen bjudit in våldspropagandister till
            sina bönehus och seminarier. I juli 2003 deltog shejk Yousef al-Qaradawi
            i Stockholmsmoskéns konferens för Europeiska rådet för fatwa och
            forskning. Som ordförande i detta råd och högt respekterad bland
            sunnimuslimer över hela världen förespråkade al-Qaradawi martyroperationer
            på israeler, det vill säga uppviglade till folkmord.
          </p>
          <p xml:id="i-C3Xx1oPTujjWkuma3dhLh8">
            Nästa kända tillfälle var den 19 november 2003 då det i Stockholmsmoskén
            hölls ett seminarium under temat Understanding Islam för i Sverige
            stationerade diplomater. Föredragshållare var doktor Azzam Tamimi,
            föreståndare för Institutet Islamisk och Politisk Tanke i London.
            Tamimi gav vid detta tillfälle sitt stöd åt självmordsattacker,
            liksom han gav sitt stöd åt al-Qaradawi och dennes likalydande
            uttalanden i Stockholmsmoskén i somras. Azzam Tamimi tillhör Hamas,
            en organisation som EU i somras satte upp på sin lista över terrororganisationer.
            I maj 2003 höll Azzam Tamimi även ett föredrag hos Sveriges Unga
            Muslimer.
          </p>
          <p xml:id="i-8S9HW67nGonJeWmwgxnZ7N">
            I november 2003 kunde vi härtill läsa i GT/Expressen, att enligt
            uppgifter från Säpo har Bellevuemoskén i Göteborg blivit ett fäste
            för de av FN terrorlistade saudiska grupperna Al Haramein och
            Jabaat-a-Tabligh.
          </p>
          <p xml:id="i-XWyuSLcEMynZpRkXGmJdPn">
            Problematiken innehåller följaktligen två delmoment:
          </p>
          <p xml:id="i-4YYrFFwe8gSPyYCLnLY6KE">
            Dels den statsfinansierade hatpropagandan som förgiftar sinnena
            på befolkningarna i framförallt Mellanöstern där demokrati med
            fria medier och opinionsbildning helt saknas. Våldsglorifieringen
            och uppmuntrandet att begå martyroperationer, det vill säga terror
            genom självmordsattacker, förfelar uppenbart varje fredsansträngning
            i det våldsbesudlade Mellanöstern.
          </p>
          <p xml:id="i-KVDTNJ5NHsoBAqJa8Ssppa">
            Dels spridningen av denna förljugna hatpropaganda, som inte finner
            någon annan motsvarighet än den som nazisterna bedrev under 1930-talet.
            Den når genom nämnda TV-kanaler arabisktalande grupper i såväl
            Sverige som i övriga västvärlden.
          </p>
          <p xml:id="i-YMgtXp77oe7hM3dp2Wz2m4">
            I detta sammanhang bör det även nämnas, att Australien förra
            året inledde en utredning rörande TV-kanalen Al-Manars sändningar
            som nådde australiskt territorium. Utredningen utmynnade i att
            australiska myndigheter fattade beslut om att Al-Manar inte längre
            skulle kunna sända över Australien och kanalen stoppades därför
            från att nå australiska TV-tittare.
          </p>
          <p xml:id="i-P3EFfyYDVCZBDogZpvZVL7">
            Med anledning av den internationella konferens mot folkmord som
            anordnas den 26@28 januari och som avslutar det arbete som inleddes
            med Stockholms Internationella Forum om Förintelsen, vill jag
            få svar på vilka konkreta åtgärder statsrådet planerar för att
            stoppa antisemitismen.
          </p>
          <p xml:id="i-Xi3taEvGuCGTKF7zHLM75w">
            Avser statsrådet att likt Australien vidta konkreta åtgärder
            för att stoppa den antisemitism och den hatpropaganda som når
            TV-tittare i Sverige?
          </p>
        </div>
      </div>
    </body>
  </text>
</TEI>
