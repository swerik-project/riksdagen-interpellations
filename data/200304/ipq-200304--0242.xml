<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0242">
  <teiHeader>
    <fileDesc>
      <titleStmt>
        <title>ett ökat tågresande </title>
        <author>Bergström, Sven (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ett ökat tågresande  till statsrådet Ulrica Messing om ett ökat tågresande </title>
          <idno type="rdwebb">GR10242</idno>
          <ref type="dokument_url_text">http://data.riksdagen.se/dokument/GR10242/text</ref>
          <ref type="dokument_url_html">http://data.riksdagen.se/dokument/GR10242</ref>
          <ref type="dokumentstatus_url_xml">http://data.riksdagen.se/dokumentstatus/GR10242</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <persName>Sven Bergström</persName>
            <state ref="unknown" type="partyAffiliation">
              <desc>C</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-XoeTBgeSq6WMZZjirubBcf" corresp="i-KtELEJ9HytY7HFgQExEzLq">
          <date when="2004-01-26"/>
        </correspAction>
        <correspAction type="received" xml:id="i-9dD5kiHL8PJPgPj9cnCdGc">
          <date when="2004-01-27"/>
        </correspAction>
        <correspAction type="received" xml:id="i-MTzTqxUvxceygrEomQrR2j" corresp="i-L7Ay5GaFaMutWEX7utMv62">
          <date when="2004-01-27"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-J74Bk6gQkASE3xY9NZBkE6">
            Interpellation 2003/04:242 av Sven Bergström (c) till statsrådet
            Ulrica Messing om ett ökat tågresande
          </p>
        </div>
        <div type="ipqSubmissionInfo">
          <p xml:id="i-PWdZmtbdMT6zbszxok3RRF">
            den 26 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-DHHfz1W5TWi27MJzGPoE2U">
            Om de mål för transportpolitiken som riksdagen fastslagit vad
            gäller till exempel trafiksäkerhet, miljöhänsyn och regional utveckling
            ska kunna uppfyllas måste betydande förändringar till stånd. År
            2003 blev dessvärre ännu ett år där ambitionen att minska antalet
            dödade och svårt skadade på våra vägar inte uppfyllts.
          </p>
          <p xml:id="i-278qxSokSsZ4HMRRsNGbmg">
            Utöver de trafiksäkerhetshöjande åtgärder som är nödvändiga på
            våra vägar behöver kollektivtrafiken med buss och tåg utvecklas
            för att vi ska närma oss de transportpolitiska målen. Därför är
            det mycket olyckligt att förutsättningarna för en utvecklad tågtrafik
            på våra järnvägar på många sätt försämras.
          </p>
          <p xml:id="i-5pTsuLuRoT3wfNfZ2NB2XZ">
            SJ, som svarar för en helt dominerande del av den interregionala
            tågtrafiken, vidtar åtgärder som inte förefaller gynna ett ökat
            resande. Exempel på detta är aviserade stora höjningar av priset
            på årskort som är mycket viktiga för arbetspendling i många regioner,
            till exempel i Gävleborgs län. I andra delar av landet, i till
            exempel Dalsland, upphör tågen att stanna.
          </p>
          <p xml:id="i-ETxzeNC6CCHU8SPWvqvbAE">
            Under senare år har också många järnvägsstationer avbemannats
            och möjligheterna att köpa färdbiljetter till tågresor, både till
            lokala resor och fjärresor försämrats. I bland annat Blekinge
            ersattes nedlagda järnvägsstationer med biljettautomater utanför
            stationerna, där man kunde köpa tågbiljetter med bankkort eller
            kreditkort för tågresorna. Tågbiljetter kan också beställas via
            telefon eller Internet och hämtas och betalas hos ett ATG-ombud.
          </p>
          <p xml:id="i-6JMrYUkcB6RdKeHqTypi1Q">
            I Blekinge har SJ sedan den 1 januari 2004 slutat med försäljning
            av tågbiljetter för lokala och regionala tågresor i Blekinge och
            Skåne via de biljettautomater som funnits utanför järnvägsstationerna
            de senaste åren. Efter den 1 januari 2004 måste tågresenärer från
            stationerna längs Blekinge kustbana, med något undantag, köpa
            sina tågbiljetter (kontantbiljetter) för lokala resor av tågpersonalen
            ombord på tågen. En enkel tågbiljett inköpt ombord på tåget kostar
            10 kr mer än ordinarie pris, upp till 70 kr, och för biljetter
            som kostar 70 kr och uppåt blir tillägget 30 kr. Många tågresenärer
            anser att man efter den 1 januari 2004 får betala straffavgifter
            till SJ, för de inköpta biljetterna ombord på tågen på grund av
            de indragna biljettautomaterna vid järnvägsstationerna.
          </p>
          <p xml:id="i-4LREfVna6ffpFzgFpfsB85">
            Dessa ökade biljettkostnader drabbar särskilt äldre människor
            som ofta saknar datorutrustning och som har långt till ATG-ombud
            och det blir också en rejält kännbar extrakostnad för många studerande
            ungdomar.
          </p>
          <p xml:id="i-Q1BcGUoFDdY6GShCjLy4Vq">
            Enligt aktuell statistik från SJ och Vägverket stagnerar antalet
            tågresenärer i Sverige samtidigt som antalet skadade och dödade
            i trafiken ligger kvar på en hög nivå år 2003. Detta är oroväckande
            med tanke på att de nationella mål som satts upp för att minska
            antalet dödade och skadade i trafiken, samt att minska trafikens
            negativa påverkan på vår miljö.
          </p>
          <p xml:id="i-YPXgYTQMRamA3ndECyZ3p2">
            Med hänvisning till vad som ovan anförts vill jag fråga statsrådet
            Messing:
          </p>
          <p xml:id="i-2ttrBJ57uvSZhVtxDs3Mtj">
            Vilka åtgärder avser statsrådet att vidta för att öka persontransporterna
            med tåg, lokalt, regionalt och i fjärrtrafik, och därmed närma
            oss de uppställda målen om regional utveckling, minskat antal
            dödade och skadade i trafiken samt minska skadeverkningarna på
            vår miljö?
          </p>
        </div>
      </div>
    </body>
  </text>
</TEI>
