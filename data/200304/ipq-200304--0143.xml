<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0143">
  <teiHeader>
    <fileDesc>
      <titleStmt>
        <title>lärarutbildningen</title>
        <author>Nilsson, Ulf (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>lärarutbildningen till utbildningsminister Thomas Östros om lärarutbildningen</title>
          <idno type="rdwebb">GR10143</idno>
          <ref type="dokument_url_text">http://data.riksdagen.se/dokument/GR10143/text</ref>
          <ref type="dokument_url_html">http://data.riksdagen.se/dokument/GR10143</ref>
          <ref type="dokumentstatus_url_xml">http://data.riksdagen.se/dokumentstatus/GR10143</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <persName>Ulf Nilsson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-9UUA6QEhu9fJMqXPPrd7o8" corresp="i-nX9ipUS8FhkbQHkWWytwf">
          <date when="2003-11-21"/>
        </correspAction>
        <correspAction type="answered" xml:id="i-8Ah52CMWzD4V7FsXD5GRFk">
          <date when="2003-12-01"/>
        </correspAction>
        <correspAction type="received" xml:id="i-9nYKq2MXefvV3t9uG71FBF" corresp="i-PzNviXpYSimQsvSkF9CmDz">
          <date when="2003-11-25"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Tve7Nc1TZKkm6WYwtQyBQT">
            Interpellation 2003/04:143 av Ulf Nilsson (fp) till utbildningsminister
            Thomas Östros om lärarutbildningen
          </p>
        </div>
        <div type="ipqSubmissionInfo">
          <p xml:id="i-8Ms6Qe5HGyVhDZmKcDkcat">
            den 21 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UMSZYY1KZ8dUzes6VL6U9y">
            Den nya lärarutbildningen som började genomföras år 2001 har
            ännu inte utvärderats. Men redan efter de två första årens erfarenheter
            är det uppenbart att utbildningen har problem.
          </p>
          <p xml:id="i-JBghSwqVWBVyu2rmgNT59M">
            Folkpartiet röstade i riksdagen nej till den nya lärarutbildningen,
            bland annat med motiveringen att ämneskunskaperna skulle försvagas
            med regeringens utbildning. Vi var också kritiska till den svaga
            specialiseringen på barns läsinlärning i utbildningen för grundskollärare
            med inriktning mot de lägre åldrarna. Folkpartiet menade också
            att utbildningen skulle bli oklar till sitt innehåll, när till
            exempel blivande gymnasielärare och blivande förskollärare under
            så lång tid ska läsa gemensamma kurser. I lärarutbildningen ingår
            ett gemensamt block på tre terminer där lärare med helt olika
            inriktning gemensamt ska läsa kurser.
          </p>
          <p xml:id="i-Eap7P1P9uivStT7BWnNubM">
            Hösten 2001 kom rapporter om ett nytt och delvis oväntat problem
            i lärarutbildningen. Det visade sig vara stora svårigheter att
            få fram praktikplatser eller som det korrekt heter platser för
            verksamhetsförlagd utbildning, VFU. Till exempel fick blivande
            gymnasielärare göra delar av sin praktik i förskolan. Med anledning
            av detta ställde jag en interpellation till utbildningsministern,
            den 3 december 2001. I sitt svar den 29 januari 2002 hänvisade
            utbildningsministern till Högskoleverkets kommande utvärdering,
            och han uttalade också att han förutsåg att den verksamhetsförlagda
            tiden är "relevant för den inriktning av lärarutbildningen som
            studenten valt".
          </p>
          <p xml:id="i-49ymvpUQHwkbvx3yjVNsi8">
            Nu hösten 2003 har alltfler rapporter kommit om svårigheter med
            praktikplatser. I olika sammanhang vittnar också lärarstudenter
            om att det allmänna utbildningsområdet är omstrukturerat. De beskriver
            att de får göra praktik på fel stadier och i fel ämnen. Intrycket
            förstärks av den rapport som Lärarnas Riksförbund publicerade
            i oktober 2003. Rapporten bygger på en enkät genomförd med 705
            lärarstudenter. När det gäller den verksamhetsförlagda undervisningen
            är svaren oroväckande. Så många som 16 % av studenterna har inte
            gjort sin VFU inom rätt åldersinriktning och 19 % har inte gjort
            VFU i rätt ämnen. Uppgifterna att nästan var femte student fått
            praktisera i fel ämne är uppseendeväckande. Det innebär att studenterna
            inte får den möjlighet att förbereda sig för lärarrollen som de
            har rätt att förvänta sig. Anmärkningsvärt är också att 24 % av
            studenterna endast varit ute på skolor nio veckor eller mindre
            fast utbildningen de första två åren ska innehålla minst tolv
            veckors arbetsplatsförlagd utbildning.
          </p>
          <p xml:id="i-Bj2Z5gy73oHz5tWbGpkShL">
            Det kan finnas olika orsaker till den dåligt genomförda praktiken.
            I och med att studenterna den första terminen inte behöver bestämma
            sig för inriktning mot ämne och åldersnivå blir det ett antal
            studenter som måste placeras oberoende av deras framtida lärarinriktning.
            Därför kan inte platserna utnyttjas optimalt för dem som redan
            valt inriktning. En annan orsak kan vara att skolorna får ut lärarstudenter
            som saknar kunskaper i det ämne de ska undervisa i. Det är naturligtvis
            betydligt svårare att vara handledare för en person som inte har
            grundkunskaper i ämnet undervisningen gäller. Slutligen finns
            det också praktiska problem som att ersättningen till skolan uppfattas
            som låg och att därför alltför få skolor erbjudit sig att bli
            partnerskolor till Lärarhögskolan.
          </p>
          <p xml:id="i-BijR8JDYyipxdwqUvAyuYg">
            Rapporterna om problem med den verksamhetsförlagda utbildningen
            är så alarmerande att det krävs snabba åtgärder. Alltför många
            lärare riskerar att komma ut dåligt förberedda för sin viktiga
            uppgift. Därför kan man enligt min mening inte vänta på den utvärdering
            om hela lärarutbildningen som Skolverket ska genomföra under 2004.
            Med anledning av detta vill jag ställa följande fråga till utbildningsministern:
          </p>
          <p xml:id="i-ErTQyVFYLoq3Mn2o9uZNzc">
            Avser utbildningsministern att vidta några åtgärder med anledning
            av uppgifterna om problem med den verksamhetsförlagda utbildningen
            i lärarutbildningen?
          </p>
        </div>
      </div>
    </body>
  </text>
</TEI>
