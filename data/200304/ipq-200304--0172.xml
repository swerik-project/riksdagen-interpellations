<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0172">
  <teiHeader>
    <fileDesc>
      <titleStmt>
        <title>EU:s fria rörlighet och de svenska bidragssystemen</title>
        <author>Leijonborg, Lars (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU:s fria rörlighet och de svenska bidragssystemen till statsminister Göran Persson om EU:s fria rörlighet och de svenska bidragssystemen</title>
          <idno type="rdwebb">GR10172</idno>
          <ref type="dokument_url_text">http://data.riksdagen.se/dokument/GR10172/text</ref>
          <ref type="dokument_url_html">http://data.riksdagen.se/dokument/GR10172</ref>
          <ref type="dokumentstatus_url_xml">http://data.riksdagen.se/dokumentstatus/GR10172</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NZES3NTTAs3ZaBTU3RVkYE</idno>
            <persName>Lars Leijonborg</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-GeTxdW8dd4QcVTodwoYyr7" corresp="i-NZES3NTTAs3ZaBTU3RVkYE">
          <date when="2003-12-01"/>
        </correspAction>
        <correspAction type="received" xml:id="i-V542e6sFq2qVxkFAPHnBk8" corresp="i-3kVCtR7mCK6mW2F6oaBMR5">
          <date when="2003-12-01"/>
        </correspAction>
        <correspAction type="answered" xml:id="i-GEUe4euJnXUNq9aTd4aa8j" corresp="i-8NR1Z8tejozuay7fUnQPDP">
          <date when="2004-01-27"/>
        </correspAction>
        <correspContext corresp="i-GEUe4euJnXUNq9aTd4aa8j">
          <ref type="record" target="prot-200304--058">Riksdagens protokoll 2003/04:58 Tisdagen den 27 januari</ref>
          <ref type="recordSection" target="unsetDivId">5 § Svar på interpellation 2003/04:172 om EU:s fria rörlighet och de svenska bidragssystemen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-NoQzfyiHNR6E2mHidnyXDe">
            Interpellation 2003/04:172 av Lars Leijonborg (fp) till statsminister
            Göran Persson om EU:s fria rörlighet och de svenska bidragssystemen
          </p>
        </div>
        <div type="ipqSubmissionInfo">
          <p xml:id="i-QAbRGNpFtQCxpb6mqsoBag">
            den 1 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-K7zj1HYooxv2aXVxVnXvSx">
            1. Ny debatt om övergångsregler
          </p>
          <p xml:id="i-P3kdRVb62tnYx5E4dEgFcY">
            Statsministern har nyligen kommenterat risken att det svenska
            välfärdssystemet kommer att överutnyttjas när gränserna öppnas
            för medborgare i tio nya EU-länder. Det finns mot bakgrund av
            uttalandet skäl att fråga vad regeringen egentligen gjort inom
            EU för att få fram regler som långsiktigt tryggar såväl den fria
            rörligheten som medlemsländernas möjligheter till eget beslutsfattande
            på välfärdsområdet.
          </p>
          <p xml:id="i-G2VtaYNJh6QkwMKLKZLxAW">
            Bedömningen att den fria rörligheten för medborgare kan innebära
            en ökad belastning på de svenska bidragssystemen framfördes av
            den statliga utredaren Berit Rollén, vars utredning lades fram
            för cirka ett år sedan. I utredningen föreslogs att Sverige borde
            införa övergångsregler för tillträde till den svenska arbetsmarknaden.
            Rollén hänvisade till risken att människor kommer att utnyttja
            det svenska bidragssystemet genom fiktiva anställningar och deltidsarbeten.
            Utredningen föreslog restriktioner för medborgare från de nya
            EU-länderna i form av krav på arbetstillstånd och heltidsanställningar
            @ villkor som inte gäller i dag.
          </p>
          <p xml:id="i-C6eryGJSQ4z1MLWaZJjDzk">
            Folkpartiet ser rätten till fri rörlighet över gränserna som
            en hörnsten i det europeiska samarbetet och för oss är det otänkbart
            att vissa EU-medborgare ska diskrimineras för att de kommer från
            länder som i dag har lägre levnadsstandard än nuvarande EU-länder.
            Folkpartiet anser att Sverige behöver nya möjligheter till arbetskraftsinvandring.
            Vi är kritiska mot att en rad EU-länder nu planerar åtgärder i
            syfte att hindra människor från de nya medlemsländerna att söka
            sig över gränserna för att arbeta. Farhågorna om omfattande störningar
            på arbetsmarknaden är betydligt överdrivna. Tvärtom kan den arbetskraft
            som vill röra på sig, bidra till ekonomiska framsteg, bättre välfärd
            och mer dynamik i Europa.
          </p>
          <p xml:id="i-6J4xdHNfTzJCJC6VXQGpZB">
            2. Jobb i stället för bidrag
          </p>
          <p xml:id="i-9m6UDGGCoiFYf3xSoaLSD3">
            Vi har dock inte ansett oss kunna avfärda Berit Rolléns beskrivning
            av tänkbara problem i relation till det svenska välfärdssystemet.
            Problem i form av överutnyttjande av bidragssystem existerar ju
            i själva verket i stor omfattning redan i dag.
          </p>
          <p xml:id="i-Gwc3DBsPLizEesDXJa4m16">
            En nyckelfaktor i sammanhanget är den så kallade tiotimmarsregeln.
            EG-domstolen har slagit fast att den undre gränsen för vad som
            definieras som en anställning är tio timmar per vecka med någon
            form av ersättning. En tiotimmarsanställning, där ersättningen
            inte ens behöver utgå i pengar, ger i dag rätt till uppehållstillstånd,
            vilket i sin tur i princip ger tillgång till landets systemet
            av bidrag och försäkringar. Med gällande regler @ och den tolkning
            av dem som växt fram i EG-domstolen @ råder det alltså fri rörlighet
            inom unionen oavsett om man kan försörja sig själv i det nya land
            man flyttar till.
          </p>
          <p xml:id="i-AmnpHbWeAvnLyq5wWGULQZ">
            Riskerna är svåra att bedöma. Det är förvisso inga stora strömmar
            av EU-medborgare som flyttar till andra EU-länder med generösare
            bidragssystem i dag, och det var det inte heller när Spanien,
            Portugal och Grekland var nya medlemmar, fast de då var betydligt
            fattigare än sina grannländer. Å andra sidan har vi en ny situation
            när nya medlemsländer med en i genomsnitt lägre levnadsstandard
            och inom landet stora nivåskillnader kommer in i unionen.
          </p>
          <p xml:id="i-NAUghQbCGbm4wqTCC2tXhi">
            Folkpartiet berörde frågorna i den rapport vi lade fram i augusti
            2002 @ den som på allvar startade den svenska debatten om arbetskraftsinvandring.
            Principen där var "jobb i stället för bidrag". En del av de förslag
            Berit Rollén lagt fram, exempelvis om att kontrollera arbetsgivarna
            mer för att förhindra fuskanställningar, ligger i linje med de
            resonemang vi då förde. Men med vårt synsätt ska den formen av
            felutnyttjande inte stoppas genom tillfälliga övergångsregler
            för vissa grupper, utan genom regelverk som gäller mellan alla
            EU-länder.
          </p>
          <p xml:id="i-SKD2VvUsxPD8XiqBata3e3">
            I likhet med Folkpartiet har regeringen tidigare sagt nej till
            förslag om övergångsregler för den fria rörligheten. Men i förra
            veckan tycktes statsministern plötsligt svänga i frågan och ställde
            sig positiv till att införa särskilda regler för nya EU-medborgare
            från den 1 maj 2004. Vi tycker det är att dra fel slutsats. Att
            alla EU-medborgare ska omfattas av samma rättigheter och skyldigheter
            borde vara en självklarhet.
          </p>
          <p xml:id="i-FW8HCdhhnVUr1HjDY6HueZ">
            3. Regleringen av den fria rörligheten i fördrag och direktiv
          </p>
          <p xml:id="i-X8w6CBkjnE1uHUY24yuzUx">
            Just nu behandlas ett förslag till nytt EU-direktiv som i hög
            grad berör dessa frågor (Unionsmedborgares och deras familjemedlemmars
            rätt att fritt röra sig och uppehålla sig inom medlemsstaternas
            territorier", KOM 2001, 257). Direktivet är tänkt att rensa upp
            i regelfloran och skapa klara och tydliga regler för de möjligheter
            som finns att flytta mellan EU-länderna. Förhandlingar om det
            nya direktivet har pågått i flera år, och det slutgiltiga beslutet
            väntas tidigt i vår.
          </p>
          <p xml:id="i-RdAd7d1tXwxGidx6146FoS">
            Förslaget till direktiv innehåller olika kriterier som ska uppfyllas
            för uppehållstillstånd i ett annat EU-land. Studenter avkrävs
            förutom en heltäckande sjukförsäkring även bevis på att han eller
            hon har möjlighet att försörja sig själv under studietiden. Samma
            sak gäller för den som inte ska studera och dessutom saknar arbete
            @ exempelvis svenska pensionärer som flyttar till Spanien. De
            ska på ett trovärdigt sätt kunna visa att de själva kan försörja
            sig, exempelvis genom svensk pension eller besparingar. Men för
            den som vill arbeta i ett annat land räcker det med att man är
            "anställd eller egenföretagare". Här finns alltså inget krav att
            anställningen ska ge en ersättning som är tillräcklig för ens
            försörjning.
          </p>
          <p xml:id="i-Y1F85REML4preQu3j8xd5M">
            Regeln om att en person som utför tio timmars arbete räknas som
            anställd i EG-rättslig mening finns i en dom i EG-domstolen från
            1989. Även om domen behandlar något annat än just detta, nämligen
            huruvida en medlemsstat har rätt att undanta en person som arbetar
            mindre än tio timmar per vecka från gängse sjukförsäkringsregler,
            har praxis blivit att den som arbetar minst tio timmar räknas
            som arbetstagare.
          </p>
          <p xml:id="i-UMSiepP6TWhr8h1i9RccHQ">
            Rättsläget när det gäller utländska medborgares rätt att uppbära
            socialbidrag, försörjningsstöd, i Sverige förefaller något oklart.
            Gemenskapsrätten anger att status som arbetstagare ger tillgång
            till svenska socialförsäkringar. Ytterligare domstolspraxis behandlar
            rätt till "socialt bistånd", alltså försörjningsstöd. I en dom
            från 1985 konstaterar EG-domstolen att "den omständigheten att
            en medborgare från en medlemsstat som på en annan medlemsstats
            territorium utför ett avlönat arbete, som i sig kan anses som
            faktiskt och verkligt, ansöker om ekonomiskt stöd som tas från
            allmänna medel i den medlemsstaten för att komplettera den inkomst
            han erhåller på grund av sitt arbete, tillåter inte att han utesluts
            från tillämpningen av bestämmelserna i gemenskapsrätten om fri
            rörlighet för arbetstagare".
          </p>
          <p xml:id="i-BX4m1qg3b7M8VsjGS3jopm">
            I den svenska socialtjänstlagen finns numera vad som kan kallas
            en självförsörjningsplikt. Myndigheterna kan kräva en personer
            som söker socialbidrag efter måttet av sin förmåga utför en motprestation.
            Att bli försörjd av andra, om man själv är i stånd att arbeta,
            anses inte vara en mänsklig rättighet.
          </p>
          <p xml:id="i-P6bGVKzmbgJj6uACC3JdVb">
            Huruvida denna bestämmelse är förenlig med EG-rätten är enligt
            uppgift från svenska socialförvaltningar oklart. Enligt gemenskapsrätten
            kan ingen nekas uppehållstillstånd för att man är i behov av och
            söker försörjningsstöd vid sidan om sitt arbete @ om man räknas
            som arbetstagare. Någon självförsörjningsplikt finns inte enligt
            domstolen. Risken för att någon kommer att bli beroende av bidrag
            från det allmänna kan alltså knappast vara grund för att neka
            uppehållstillstånd. Fördragets och direktivförslagets regler om
            likabehandling säger dessutom att ingen medlemsstat kan neka en
            arbetstagare socialt bistånd vid behov.
          </p>
          <p xml:id="i-V31Bn8tMoArTWzw3WybfH6">
            Det är orimligt att bara tio timmars arbete per vecka ger automatisk
            tillgång till det svenska bidragssystemet, inklusive rätt till
            försörjningsstöd. Enligt svensk lag tillkommer inte denna rätt
            svenska medborgare, även om kravet på motprestation tyvärr inte
            tillämpas i den utsträckning som borde ske. Vad som behövs är
            ett tydligt krav om att den som vill flytta till ett annat EU-land
            där ska kunna försörja sig själv och sin familj. Det villkoret
            ska gälla för alla medborgare i övriga EU, oavsett ursprung. Samma
            försörjningsplikt som föreslås gälla för studenter och pensionärer
            bör givetvis även gälla för den som flyttar för att ta ett jobb.
            Ett välbetalt halvtidsjobb, ett vanligt heltidsjobb eller ett
            deltidsjobb kombinerat med pengar på banken kan mycket väl vara
            tillräckligt. Försörjningsmöjligheterna i relation till personens
            försörjningsbörda måste vara avgörande. Rollén-utredningens förslag
            om tillfälliga krav på heltidsarbete och särskilda kontroller
            som bara riktas mot unionens nya medborgare, är ingen långsiktig
            lösning på problemet. Efter sju år upphör övergångsreglerna och
            därmed möjligheterna att stävja bidragsmissbruk med den teknik
            som Rollén anvisar.
          </p>
          <p xml:id="i-LayN9Y9jZ7CqvdqCoJ8qWb">
            EG-domstolens utslag bygger delvis på en tolkning av EU-fördragets
            bestämmelser om fri rörlighet. Domstolen har angivit att man vid
            lagtolkningen fäster större vikt vid fördragets bestämmelser om
            fri rörlighet än eventuella inskränkande bestämmelser i direktiv
            från rådet. Men nu är även fördraget uppe för omförhandling. I
            den mån en rimlig reglering av denna fråga @ alltså en ersättning
            av tiotimmarsregeln med en bestämmelse om att möjligheten till
            självförsörjning ska vara avgörande för definitionen av begreppen
            arbete, anställning och egenföretagande @ kräver förändringar
            i förslaget till ny konstitution för EU, borde regeringen ha agerat
            också i regeringskonferensen.
          </p>
          <p xml:id="i-Wkfptrx1MuQDCgxYu4tCD7">
            4. Permanent lösning i stället för diskrimineringsvägen
          </p>
          <p xml:id="i-6CddKWqHexTF58qzb3wp7S">
            Regeringen förefaller hittills ha missat möjligheten att verka
            för sådana förändringar i EU:s fördrag och direktiv som skulle
            lösa det problem Rollén-utredningen och statsministern pekat på.
            I stället för att arbeta för sådana generella regelförändringar,
            som är nödvändiga för att garantera den fria rörligheten på längre
            sikt, väljer regeringen @ om man får tro statsministern @ diskrimineringsvägen.
          </p>
          <p xml:id="i-6DshiP94JcghrkgYKXJ1Wr">
            Fem partier i riksdagen, nämligen Moderaterna, Folkpartiet, Kristdemokraterna,
            Centern och Miljöpartiet, skriver så här i sitt alternativ till
            utskottsyttrande från Socialförsäkringsutskottet om övergångsregler
            för de nya EU-länderna: "Problem som kan uppstå med exempelvis
            fiktiva anställningar, bidragsfusk eller överutnyttjande av svenska
            socialförsäkringar måste mötas med översyn av regelsystemen @
            inte med hinder för EU-medborgares fria rörlighet."
          </p>
          <p xml:id="i-RDJvuvxy3iz4bv53RJRt6z">
            Folkpartiet ställer krav på att människor, som kan, försörjer
            sig själva. Det gäller svenskar och det gäller utländska medborgare
            som bor i Sverige. För att komma tillrätta med bidragsmissbruk
            måste våra egna svenska bidragsregler och tillämpning av dem ändras.
            Om en frisk person, svensk eller utlänning, kommer till socialtjänsten
            och begär socialbidrag ska det bara beviljas om personen är redo
            att arbeta @ i folkpartiets system ska arbete i sista hand garanteras
            av en "jobbpool". Det finns stöd i prejudicerande domar från svenska
            domstolar att ställa ganska tuffa krav.
          </p>
          <p xml:id="i-XhvKPh6Pfy5c8FVcSCQt43">
            Ett andra stort bidragssystem där behovet av förändringar är
            stort är sjukförsäkringen. Skärpta regler och förändrad tillämpning
            av reglerna behövs, och det fel- och överutnyttjande som förekommer
            måste stävjas. Ett tredje system är arbetslöshetsförsäkringen,
            där någon form av "bortre parentes" behövs.
          </p>
          <p xml:id="i-61KDN4aNDvaqt7j1zrEHFW">
            Alltså. Regelförändringar, ja, övergångsregler och hinder för
            den fria rörligheten, nej. Statsministerns vrede bör inte riktas
            mot de polska åttabarnsfamiljer som figurerat i debatten, utan
            mot redan existerande, ständigt pågående bidragsmissbruk. EU:s
            nya författning är fortfarande under förhandling, och det nya
            EU-direktivet har ännu inte antagits. Så här i elfte timmen bör
            regeringen fortfarande kunna agera för att få en ändring till
            stånd, som lägger fast rimliga och konsekventa regler för den
            fria rörligheten. Snart är det för sent.
          </p>
        </div>
        <div type="ipQuestion">
          <p xml:id="i-PLHUAsPuFHykAZyHJFoNPX">
            Mot bakgrund av vad som anförts vill jag ställa följande frågor
            till statsministern:
            <list rend="unordered">
              <item>
                Har statsministern verkat för några åtgärder i syfte att ändra
                föreslagna EU-regler för att motverka riskerna för felutnyttjande
                av välfärdssystemen, som EU:s utvidgning kan accentuera?
              </item>
              <item>
                Vilka åtgärder ämnar statsministern nu vidta för att långsiktigt
                ställa samma krav på försörjningsplikt på arbetstagare från andra
                EU-länder som kommer till Sverige, som ställs på studenter och
                andra som vill flytta hit?
              </item>
            </list>
          </p>
        </div>
      </div>
    </body>
  </text>
</TEI>
