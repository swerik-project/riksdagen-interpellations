<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0519">
  <teiHeader>
    <fileDesc>
      <titleStmt>
        <title>utvecklingen av konflikten mellan Israel och Palestina</title>
        <author>Åström, Alice (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>utvecklingen av konflikten mellan Israel och Palestina till utrikesminister Laila Freivalds om utvecklingen av konflikten mellan Israel och Palestina</title>
          <idno type="rdwebb">GR10519</idno>
          <ref type="dokument_url_text">http://data.riksdagen.se/dokument/GR10519/text</ref>
          <ref type="dokument_url_html">http://data.riksdagen.se/dokument/GR10519</ref>
          <ref type="dokumentstatus_url_xml">http://data.riksdagen.se/dokumentstatus/GR10519</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2aZQBvMx8o6ihusfvExbt8</idno>
            <persName>Alice Åström</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Kqhn8kkgLrRf46jkEi8ZqF" corresp="i-2aZQBvMx8o6ihusfvExbt8">
          <date when="2004-05-19"/>
        </correspAction>
        <correspAction type="received" xml:id="i-SwifJKTRTJYGKh1nJC7iqS" corresp="i-4CwyNH4xXJhZj5wdBAzmSY">
          <date when="2004-05-19"/>
        </correspAction>
        <correspAction type="answered" xml:id="i-13WAUericUmfQ45ZQu9d3r" corresp="i-4CwyNH4xXJhZj5wdBAzmSY">
          <date when="2004-06-15"/>
        </correspAction>
        <correspContext corresp="i-13WAUericUmfQ45ZQu9d3r">
          <ref type="record" target="prot-200304--128">Riksdagens protokoll 2003/04:128 Tisdagen den 15 juni</ref>
          <ref type="recordSection" target="unsetDivId">4 § Svar på interpellation 2003/04:519 om utvecklingen av konflikten mellan Israel och Palestina</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JvhhAvj9RLtpqHnXi5wupT">
            Interpellation 2003/04:519 av Alice Åström (v) till utrikesminister
            Laila Freivalds om utvecklingen av konflikten mellan Israel och
            Palestina
          </p>
        </div>
        <div type="ipqSubmissionInfo">
          <p xml:id="i-PV5siae42fFC8Xg7yFNeyz">
            den 19 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JuPJSBM9TDkZTrN3vM6GuK">
            Staten Israel begår det ena folkrättsbrottet efter det andra.
            Själva ockupationen är som sådan ett folkrättsbrott. Man mördar
            palestinska ledare, man bygger murar på gränsen till de ockuperade
            palestinska områdena och förvandlar dem till ghetton. Man bestjäl
            palestinierna på deras egendom, som i fallet med konfiskeringen
            av Cliff Hotel. Man lägger beslag på naturtillgångar, som exempelvis
            vatten nödvändigt för jordbruk- och boskapsskötsel i de palestinska
            områdena. Man tillämpar kollektiva bestraffningsmetoder och tortyr.
            Man raserar bebyggelse i Gaza. Resultatet har blivit många dödsoffer
            och hundratals ödelagda palestinska hem. Den israeliska staten
            struntar blankt i alla de resolutioner som FN antagit. Den israeliska
            staten under Ariel Sharons ledning uppvisar inget annat än arrogans.
          </p>
          <p xml:id="i-MpGKBwapuQMhLBzjPJuuvK">
            Inför alla dessa förbrytelser mot det palestinska folket står
            omvärlden handfallen och overksam. Och man har gjort det länge,
            så länge att det palestinska folkets desperation inför omvärldens
            likgiltighet resulterat i terrorhandlingar och självmordsbombardemang.
          </p>
          <p xml:id="i-UPXGA6r2N4ejU4RSr1Y5jv">
            När det väl gått så långt i overksamhet och glömska när det gäller
            den israeliska statens förbrytelser, vilka sträckt sig över flera
            decennier, står omvärlden än mer oförmögen till handling inför
            vad som sker, nu senast när det gäller de omfattande husrivningarna
            i Gaza.
          </p>
          <p xml:id="i-CukVfXYX8u738pu8UUAAM9">
            Det uttalas fördömanden från enskilda stater och av EU. Men åtgärderna
            förblir ytterst sparsamma.
          </p>
          <p xml:id="i-Bfzwb6MQn9BrjLp79K1HKs">
            Staten Israel har ett associationsavtal med Europeiska unionen.
            I maj 2001 uppgav dåvarande utrikesminister Anna Lindh att Israel
            i 4 400 fall hade fått klagomål när det gällde efterlevnaden av
            associationsavtalet. Man hade flerfaldiga gånger brutit mot avtalets
            paragraf om mänskliga rättigheter, när det gällde avtalets paragraf
            om export av produkter från bosättningar i de ockuperade områdena
            samt mot vad som stadgas i avtalet om samarbete med tullmyndigheterna.
          </p>
          <p xml:id="i-CvrgneZX1aUf7DB5ZBYnsE">
            Det finns i dag inget som tyder på att israeliska myndigheter
            gjort några ansträngningar när det gäller efterlevnaden av vad
            som stadgas i associationsavtalet med EU. Snarare har påpekanden
            om brister i efterlevnaden bemötts på ett i det närmaste nonchalant
            sätt.
          </p>
          <p xml:id="i-ByDwtRgq3d9od8yeuZaZNR">
            Det torde alltså vara hög tid för kraftfulla åtgärder i form
            av olika typer av sanktioner mot Israel. EU kan genomföra sådana.
          </p>
        </div>
        <div type="ipQuestion">
          <p xml:id="i-GUPxpQyVGyaGzDZrfyvQ1V">
            Jag vill fråga utrikesminister Laila Freivalds:
            <list rend="unordered">
              <item>
                1. Vilka åtgärder avser ministern att vidta för att förmå EU
                och FN att sätta stopp för den israeliska statens förföljelser
                av palestinier i det land som borde vara deras eget?
              </item>
              <item>
                2. Vilka initiativ avser ministern att ta inom EU för att förmå
                EU att vidta kraftfulla åtgärder gentemot de pågående husrivningarna
                i Gaza?
              </item>
              <item>
                3. Vilka initiativ avser ministern att ta inom EU och FN för
                att förmå israeliska myndigheter att riva muren mellan Israel
                och de palestinska områdena?
              </item>
              <item>
                4. Vilka åtgärder avser ministern att vidta för att få till stånd
                stopp på den avtalsvidriga handel mellan EU och Israel med produkter
                från ockuperade palestinska områden?
              </item>
              <item>
                5. Vilka instruktioner kommer ministern att verka för att regeringen
                ger till svenska myndigheter, som exempelvis Tullverket, när det
                gäller ursprungsmärkningen av produkter som kommer från Israel?
              </item>
            </list>
          </p>
        </div>
      </div>
    </body>
  </text>
</TEI>
