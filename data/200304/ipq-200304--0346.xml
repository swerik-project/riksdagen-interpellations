<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0346">
  <teiHeader>
    <fileDesc>
      <titleStmt>
        <title>kvinnor i byggbranschen </title>
        <author>Lundström, Nina (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kvinnor i byggbranschen  till statsrådet Lars-Erik Lövdén om kvinnor i byggbranschen </title>
          <idno type="rdwebb">GR10346</idno>
          <ref type="dokument_url_text">http://data.riksdagen.se/dokument/GR10346/text</ref>
          <ref type="dokument_url_html">http://data.riksdagen.se/dokument/GR10346</ref>
          <ref type="dokumentstatus_url_xml">http://data.riksdagen.se/dokumentstatus/GR10346</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <persName>Nina Lundström</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>Lars-Erik Lövdén</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>Lars-Erik Lövdén</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-VvQ4pbkYw8JUBB5U9BWKBJ" corresp="i-D6V9ti7ETxin1WbJjDaShE">
          <date when="2004-03-11"/>
        </correspAction>
        <correspAction type="received" xml:id="i-Dz8dh5zHLaBiNHLAQMpzms" corresp="i-6qjD2tsSCtsrmXQjy7mtCJ">
          <date when="2004-03-11"/>
        </correspAction>
        <correspAction type="answered" xml:id="i-AbBZSKX8d96VAVhBm9GQbW" corresp="i-6qjD2tsSCtsrmXQjy7mtCJ">
          <date when="2004-03-30"/>
        </correspAction>
        <correspContext corresp="i-AbBZSKX8d96VAVhBm9GQbW">
          <ref type="record" target="prot-200304--090">Riksdagens protokoll 2003/04:90 Tisdagen den 30 mars</ref>
          <ref type="recordSection" target="unsetDivId">9 § Svar på interpellation 2003/04:346 om kvinnor i byggbranschen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-X8sjMa6oH4qjZH72rrU2Kn">
            Interpellation 2003/04:346 av Nina Lundström (fp) till statsrådet
            Lars-Erik Lövdén om kvinnor i byggbranschen
          </p>
        </div>
        <div type="ipqSubmissionInfo">
          <p xml:id="i-E9hywGT5uvqm1Fv4ZcQEb4">
            den 11 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3HktB2wXF4hDx72ongACyK">
            Svensk byggbransch är en mansdominerad bransch. 1999 var 224
            000 individer sysselsatta inom byggindustrin. Av dessa utgör kvinnorna
            någon eller några procent inom de fåtal grupper där de finns representerade.
            Undantaget är de kvinnliga civilingenjörerna. Detta trots att
            kvinnor funnits inom branschen från tidigt 1600-tal fram till
            1900-talet, men som en arbetskraftsreserv och på männens villkor.
            Genom ökad industrialisering i början på 1900-talet samt genom
            nya löneformer blev inkomsterna högre och männen tog över kvinnornas
            arbetsuppgifter. Kvinnorna övergick till att arbeta som byggstäderskor.
            Även i dag är bygg- och fastighetsstäderskor den största gruppen
            kvinnor inom Byggnads avtalsområde. Kvinnor synes vara ett "andrahandsval"
            även i dag, även på befattningar där fysisk styrka saknas.
          </p>
          <p xml:id="i-6K9Z8rL9rMkbxnu2sBQn9G">
            Byggbranschen ser svårigheter framöver att kunna rekrytera tillräckligt,
            främst ungdomar. Inte minst för att man tidigare rekryterat från
            den ena halvan av befolkningen, det vill säga män och dessutom
            endast män med svensk härkomst. I dag har två länder i Europa
            överskott på byggnadsarbetare: Sverige och Tyskland. I Sverige
            beror detta på det exceptionellt låga byggandet trots stor efterfrågan
            på bostäder. Behovet av arbetskraft förväntas öka och brist förväntas
            uppstå. I dag finns redan flaskhalsar inom vissa hantverkargrupper,
            det vill säga det finns för få tillgängliga på arbetsmarknaden.
            Byggbranschen kommer att behöva rekrytera betydande antal byggnadsarbetare.
          </p>
          <p xml:id="i-DCPPMgEKZYALH7d46tLhEo">
            Barbro Olofsson beskriver i en avhandling i teknisk arbetsvetenskap,
            KTH, kvinnor inom byggbranschen. Slutsatsen i avhandlingen är
            att kvinnor mycket väl kan verka inom byggbranschen i olika befattningar.
            För att kvinnor som grupp ska kunna verka i företagen ställs dock
            generella krav på förändringar av både arbetsformer och arbetsvillkor.
            Branschen har rekryteringsproblem. De psykosociala och organisatoriska
            faktorer som särskilt begränsar kvinnors generella möjligheter
            i byggyrken är löneformer, oklara karriärmöjligheter, arbetstiderna,
            brist på delaktighet, byggjargongen och ensamarbete. Byggjargongen
            kan bestå i uttryck som "för mycket kärringtjafs".
          </p>
          <p xml:id="i-VP5UuyZh998HaPaJbPSkck">
            Kvinnliga arbetsledare har uttryckt att "kanske hade frågor om
            sexuella trakasserier varit på sin plats, det är olika hur man
            uppfattar skämt. Tjejer på byggen är fortfarande ett udda släkte."
            Arbetledare uttrycker också att: "arbetsplatserna plockas ihop
            slumpmässigt utan en tanke på om individerna fungerar tillsammans.
            De som kommer med nya idéer blir 'idiotförklarade'. Så har vi
            gjort i 30 år och det har fungerat utmärkt (gäller hela företaget).
            Man tar inte reda på och tar inte tillvara på personlig kompetens/erfarenhet".
          </p>
          <p xml:id="i-Ns5a9LCEegGXBCfwgU7mxR">
            I avhandlingen påtalas att det finns tveksamheter om viljan finns
            att långsiktigt arbeta för att kvinnornas antal ska öka i företagen
            vilket speciellt gäller de kvinnliga byggnadsarbetarna och hantverkarna.
            En rapport av samma författare beskriver situationen i Danmark
            där 25 % av de danska målarna är kvinnor och 50 % av eleverna
            på danska målarutbildningar är kvinnor. Det finns inte i dag några
            förklaringar till varför kvinnor anses klara målaryrket i Danmark
            till skillnad från läget i Sverige.
          </p>
          <p xml:id="i-DMUNky6VTbniAwh5oggkq3">
            I Sverige är den öppna arbetslösheten och deltidsarbetslösheten
            högre bland kvinnorna i Byggnads än bland männen, så även inom
            Svenska Elektrikerförbundets avtalsområde. Man kan fråga sig varför
            det ser ut så samt om en förklaring kan vara att det är svårare
            för kvinnor att etablera sig på denna arbetsmarknad.
          </p>
          <p xml:id="i-9EchuD9oNsTs6gY5aZPNXg">
            Kvinnornas medelålder är låg inom byggbranschen trots att branschen
            varit öppen för kvinnliga byggnadsarbetare sedan 1970-talet, det
            vill säga mer än 30 år.
          </p>
          <p xml:id="i-JwNx15ZxXvpbrA2D55TUCj">
            Kvinnor som deltagit i intervjuer kring sin arbetssituation har
            angett några områden som symbolfrågor såsom den extrema mansdominansen,
            jargongen på arbetsplatsen, utmanande almanackor på väggarna och
            kraven på fysisk och psykisk styrka. Jargongen på byggarbetsplatser
            har i flera olika undersökningar påpekats vara "rå men hjärtlig".
            De intervjuade kvinnorna trivs men gör hela tiden anpassningar
            och utmanar sällan de manliga värderingarna. Kvinnorna tycks möta
            de största svårigheterna när de är unga och mest sårbara. Det
            skiljer dock mycket mellan olika företags och arbetsplatsers inställning
            både vad gäller allmänna attityder samt till kvinnor som arbetskraft.
            Mycket tyder dock på att det i branschen inte funnits någon stark
            tendens att vilja rekrytera kvinnor och utveckla byggföretagen
            till att vara ett attraktivt yrkesval oberoende av kön eller etnisk
            tillhörighet.
          </p>
        </div>
        <div type="ipQuestion">
          <p xml:id="i-SL3rBrMpBKSDqH5qf5Eevr">
            Med anledning av detta vill jag fråga statsrådet Lars-Erik Lövdén
            följande:
            <list rend="unordered">
              <item>
                1. Avser statsrådet att verka för att andelen kvinnor inom byggbranschen
                ska öka och vilka åtgärder avser statrådet i så fall att vidta?
              </item>
              <item>
                2. Vilka åtgärder avser statsrådet att vidta för att bidra till
                att byggbranschens mansdominans ska förändras?
              </item>
            </list>
          </p>
        </div>
      </div>
    </body>
  </text>
</TEI>
