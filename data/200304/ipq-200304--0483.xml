<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0483">
  <teiHeader>
    <fileDesc>
      <titleStmt>
        <title>förslag om nytt protektionistiskt snabbspår</title>
        <author>Hamilton, Carl B (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>förslag om nytt protektionistiskt snabbspår till statsminister Göran Persson om förslag om nytt protektionistiskt snabbspår</title>
          <idno type="rdwebb">GR10483</idno>
          <ref type="dokument_url_text">http://data.riksdagen.se/dokument/GR10483/text</ref>
          <ref type="dokument_url_html">http://data.riksdagen.se/dokument/GR10483</ref>
          <ref type="dokumentstatus_url_xml">http://data.riksdagen.se/dokumentstatus/GR10483</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <persName>Carl B Hamilton</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-TWzBP3Jf2J6JECJxjhXEBs" corresp="i-Ry3pP9VZKrW87Vcxq73jQG">
          <date when="2004-05-11"/>
        </correspAction>
        <correspAction type="received" xml:id="i-AheWJo34fe5MkuhLceq9qB" corresp="i-3kVCtR7mCK6mW2F6oaBMR5">
          <date when="2004-05-11"/>
        </correspAction>
        <correspAction type="answered" xml:id="i-HFQDSr9Mhw8AkxX6whdW97" corresp="i-4CwyNH4xXJhZj5wdBAzmSY">
          <date when="2004-06-01"/>
        </correspAction>
        <correspContext corresp="i-HFQDSr9Mhw8AkxX6whdW97">
          <ref type="record" target="prot-200304--125">Riksdagens protokoll 2003/04:125 Tisdagen den 1 juni</ref>
          <ref type="recordSection" target="unsetDivId">6 § Svar på interpellation 2003/04:483 om förslag om nytt protektionistiskt snabbspår</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-YQ2zqtbmsJ7nsdvkDbbu7W">
            Interpellation 2003/04:483 av Carl B Hamilton (fp) till statsminister
            Göran Persson om förslag om nytt protektionistiskt snabbspår
          </p>
        </div>
        <div type="ipqSubmissionInfo">
          <p xml:id="i-F8tWt47pjzrTCLmVAETFCf">
            den 11 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Rw2TRJV4g6kSuHDbfkteWM">
            Inför regeringskonferensen luciahelgen 2003 tog jag i EU-nämnden
            den 11 december 2003 upp med statsminister Göran Persson frågan
            om ett italienskt förslag på handelspolitikens område. Min fråga
            och statsministerns svar var som följer:
          </p>
          <p xml:id="i-8NL6jXKrHUcrArU3k5ijfU">
            Carl B Hamilton: "Kommer Sverige att säkerställa att det italienska
            förslaget om 'brådskande ensidiga åtgärder på handelspolitikens
            område' inte blir en bakdörr, en köksdörr in för nyprotektionism,
            något som det finns en risk för? Hos Kommerskollegium till exempel
            är de 'allvarligt bekymrade' över det här förslaget" (anförande
            23).
          </p>
          <p xml:id="i-EZTRPvQTkDKwuojheoW3FS">
            På detta svarade statsminister Göran Persson sålunda: "Jag börjar
            med Carl B Hamilton som talar om det italienska snabbspåret i
            handelspolitiken. Vi motsätter oss naturligtvis det. Vi tror inte
            heller att det ska vara något som vinner regeringskonferensens
            gillande. Det är någonting som kan komma att stå i strid med vår
            traditionella frihandelsvänliga linje. Vi tycker inte om det"
            (anförande 38).
          </p>
          <p xml:id="i-WdhYrcaqxo4qZCUy8mFpwQ">
            När man i dag kan läsa det irländska ordförandeskapets utkast
            till (modifierat italienskt) förslag till ny EU-grundlag finns
            i sak dessvärre det italienska snabbspåret kvar, om än förflyttat
            och obetydligt ändrat till annan plats i texten från under "Övrigt"
            i bilga 44 som Artikel III-217.2 till bilaga 26 om den gemensamma
            handelspolitiken Artikel III-217.
          </p>
          <p xml:id="i-GB1QVZeSbYsb4kjBJucdN9">
            Bakgrunden är att det i dag fattas beslut om till exempel antidumpningsaktioner
            i ministerrådet efter förslag från kommissionen (se nedan). Med
            konventets förslag skulle sådana beslut fattas genom det vanliga
            lagstiftningsförfarandet med Europaparlamentet (EP) som medbestämmande
            part, vilket normalt innebär en längre tid för beslutsprocessen.
            Italiens förslag i dokumentet CIG 52/03 (inför Neapelmötet i november
            2003) innebar att man i en europeisk lag, antagen med det vanliga
            lagstiftningsförfarandet, ska ange hur till exempel antidumpningsaktioner
            ska beslutas. Man kan spekulera i hur ett sådant beslut om framtida
            beslutsformer exakt kommer att se ut, men man kan dock förvänta
            sig att EP kommer att kräva både insyn och inflytande rörande
            antidumpningsaktioner; erfarenheten är inte att EP avhänder sig
            makt i onödan.
          </p>
          <p xml:id="i-3JMzrSLQykdeiDBqAZbzvx">
            I vilken riktning verkar det italiensk-irländska förslaget, jämfört
            med konventets förslag? För eller emot frihandel?
          </p>
          <p xml:id="i-LAu3QAZaQDvfsJNZK175fS">
            Det skulle bli ett snabbspår för beslut om protektionistiska
            åtgärder mot till exempel ryska och ukrainska stålproducenter,
            kinesiska skotillverkare, elektronik från Kina, Japan och Korea
            och kemiska produkter från EU:s nya grannar i öster och så vidare.
          </p>
          <p xml:id="i-FkFn9dZSykbdfVSocnFqmW">
            Om i stället EP ska vara med mer eller mindre fullt ut, fördröjs
            hela beslutsprocessen, som redan i dag i kommissionen är starkt
            snedvriden till EU-producentintressenas fördel och EU-konsumenternas
            nackdel. Därmed hinner exportörer och importörer att etablera
            handelsmönster och etablera brohuvuden på EU-marknaden som kan
            bilda utgångspunkt för framtidens handelsmönster och förhandlingar
            (past performance-grundade som de ofta är). För säsongbetonade
            importvaror, typ skor och teko liksom vissa livsmedel, kan det
            vara en betydande fördel med en mera utdragen process.
          </p>
          <p xml:id="i-PQ43D5nt5o2c37yWKyzbHG">
            Viktigast skulle sannolikt ändå bli att många importkonkurrerande
            EU-producentföretag och branschorgan, som annars skulle ha övervägt
            en ansökan om en protektionistisk antidumpningsåtgärd, utan ett
            snabbspår ger upp tanken på förhand inför vetskapen att processen
            kan bli utdragen, mindre förutsägbar, och sannolikt kräver sin
            lobbyverksamhet i EP.
          </p>
          <p xml:id="i-9nuuwWbbf8TmK8fKJ7K3jY">
            Dumpningsanmälan lämnas nämligen av de producentföretag som anser
            sig skadas av den utpekade importen. Utredningarna om det verkligen
            rör sig om dumpning genomförs av kommissionen som i dag också
            fattar vissa beslut och utarbetar förslag till rådsbeslut på området.
            Kommissionens beslut respektive förslag till rådsbeslut föregås
            av konsultation med medlemsstaterna; detta sker inom ramen för
            en rådgivande kommitté (antidumpningskommittén).
          </p>
          <p xml:id="i-8Tmg77pQSRkq5GaFQiu9aR">
            Beslut om att inleda dumpningsundersökningar tas i dag av kommissionen.
            Det är i sig en allvarlig och för alla exportörer av varor i de
            aktuella varugrupperna oroväckande typ av kommissionsbeslut, liksom
            för alla de företag utanför EU som överväger att investera i produktion
            för export till EU. Beslut om provisoriska protektionistiska åtgärder
            fattas sålunda i dag av kommissionen, medan beslut om slutgiltiga
            åtgärder i dag tas av EU:s ministerråd. Besluten tas normalt med
            enkel majoritet. Med konventets förslag kommer sålunda även EP
            in i denna process.
          </p>
          <p xml:id="i-ERmDKWutdaifiNTq49u9jA">
            Antidumpningstullarnas nivå varierar kraftigt men ligger vanligen
            i bandet 20@40 %. I vissa fall tillämpas, som ett alternativ till
            tullar, så kallade prisåtaganden (minimipriser) som påtvingas
            exportörerna, med hot om än hårdare åtgärder som påtryckningsmedel
            i bakgrunden. EU:s antidumpningstullar tillämpas normalt i högst
            fem år. Giltighetstiden kan dock förlängas.
          </p>
        </div>
        <div type="ipQuestion">
          <p xml:id="i-4tB7UA7K4SxxCrxEkcRhpn">
            Med bakgrund av ovanstående vill jag fråga statsministern:
            <list rend="unordered">
              <item>
                Vad avser statsminister Göran Persson att vidta för åtgärder
                för att fullfölja avgivna löfte den 11 december 2003 om att Sverige
                i IGC-förhandlingen ska motsätta sig förslaget om nytt protektionistiskt
                snabbspår?
              </item>
              <item>
                Vad avser statsminister Göran Persson att göra för att söka uppfylla
                den i december 2003 givna prognosen om att förslaget inte skulle
                komma att vinna regeringskonferensens gillande?
              </item>
              <item>
                Vad avser statsminister Göran Persson att göra för att säkerställa
                att grundvalen i regeringens förda politik är ett motstånd baserat
                på att förslaget står i strid med vårt lands traditionellt frihandelsvänliga
                linje?
              </item>
            </list>
          </p>
        </div>
      </div>
    </body>
  </text>
</TEI>
