<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0379">
  <teiHeader>
    <fileDesc>
      <titleStmt>
        <title>ägarstrategi för tågtrafiken</title>
        <author>Pedersen, Peter (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ägarstrategi för tågtrafiken till statsrådet Ulrica Messing om ägarstrategi för tågtrafiken</title>
          <idno type="rdwebb">GR10379</idno>
          <ref type="dokument_url_text">http://data.riksdagen.se/dokument/GR10379/text</ref>
          <ref type="dokument_url_html">http://data.riksdagen.se/dokument/GR10379</ref>
          <ref type="dokumentstatus_url_xml">http://data.riksdagen.se/dokumentstatus/GR10379</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <persName>Peter Pedersen</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8Jeu85sAVEpE3MFYdYKTBN" corresp="i-KnfRfemwD98TyCA1A8KCeX">
          <date when="2004-03-19"/>
        </correspAction>
        <correspAction type="received" xml:id="i-3gmd7A6unotyGt2chzZE6A" corresp="i-L7Ay5GaFaMutWEX7utMv62">
          <date when="2004-03-23"/>
        </correspAction>
        <correspAction type="answered" xml:id="i-SKXnns58vMzxxRDaLVog7z" corresp="i-L7Ay5GaFaMutWEX7utMv62">
          <date when="2004-03-30"/>
        </correspAction>
        <correspContext corresp="i-SKXnns58vMzxxRDaLVog7z">
          <ref type="record" target="prot-200304--090">Riksdagens protokoll 2003/04:90 Tisdagen den 30 mars</ref>
          <ref type="recordSection" target="unsetDivId">6 § Svar på interpellation 2003/04:379 om ägarstrategi för tågtrafiken</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DnvPpQLoBh76fRNzbXukso">
            Interpellation 2003/04:379 av Peter Pedersen (v) till statsrådet
            Ulrica Messing om ägarstrategi för tågtrafiken
          </p>
        </div>
        <div type="ipqSubmissionInfo">
          <p xml:id="i-JsLJYzBpUCc75iMREpDuio">
            den 19 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-R8YG4mqekx672DQkym7ni3">
            Den avreglerade tågtrafiken, bolagisering, höga avkastningskrav
            med mera är tyvärr på god väg att förstöra många resandes tilltro
            till tågtrafiken som ett långsiktigt fungerande alternativ till
            andra färdsätt, till exempel den privata bilen och långfärdsbussar.
          </p>
          <p xml:id="i-JXLrcqa2VTUvARf7eriNJp">
            Stängda stationer, sämre service på grund av personalnedskärningar,
            olika operatörer och biljettkrångel, snabbtåg som blåser förbi
            ett stort antal stationer utan att stanna är några faktorer som
            skapar stor irritation men också faktiska problem för enskilda,
            orter och regioner.
          </p>
          <p xml:id="i-D9EnsnN4erSoihrTMDoMBg">
            En väl fungerande tågtrafik, det vill säga goda förbindelser
            med fungerande anslutningar, ger boende på mindre orter möjlighet
            att pendla till arbete och studier på annan ort. En fungerande
            kollektivtrafik kan alltså bidra till att krympa avstånden mellan
            periferi och centra både regionalt och nationellt. Men då måste
            ju tågen också stanna även vid de mindre orternas järnvägsstationer.
            Ett flertal orter i östra Värmland och närliggande orter genomgår
            stora förändringar i sin näringslivsstruktur, som lett till företagsnedläggningar,
            omstruktureringar med mera som tillsammans med kraftig befolkningsminskning
            och stora underskott i den kommunala ekonomin sätter dessa orter
            i ett mycket utsatt och sårbart läge. Orter som Laxå och Degerfors
            får inte lämnas åt sitt öde och behöver hjälp, inte ytterligare
            bördor.
          </p>
          <p xml:id="i-rcqtEWfuFEJBkkkg3kYqn">
            Sex socialdemokratiska kommunalråd i nämnda område har skrivit
            ett protestbrev i frågan till Näringsdepartementet. De konstaterar
            i brevet att ett statligt bolag än en gång sviker östra Värmland.
            Denna gång är det Linx, som ägs av norska och svenska staten.
            De konstaterar vidare att bolaget ständigt experimenterar och
            ändrar i turlistan genom att lägga till och ta bort turer. Detta
            skapar en osäkerhet för företag och privatpersoner. Resenärer
            och berörda kommuner måste kunna lita på reseutbudets långsiktighet,
            framhåller politikerna. De menar vidare att Näringsdepartementet,
            med en socialdemokratisk ledning, har ett ansvar för regionalpolitiken
            och helheten. Näringsdepartementet bör därför omgående ta ett
            ägaransvar och ändra ägardirektiven för SJ och Linx när det gäller
            sträckan Oslo@Stockholm. De konstaterar att stoppen i Kristinehamn
            och Degerfors var lönsamma när SJ bedrev trafiken på sträckan.
            Felen på ägardirektiven anser de socialdemokratiska politikerna
            vara att tågen ska konkurrera med flygtrafiken på samma sträcka,
            vilket inte är möjligt med tanke på den dåliga spårstandarden
            på den norska sidan.
          </p>
          <p xml:id="i-Cv9omtgJdZd9NM9q7AZVNE">
            Politikerna menar också att problemen i östra Värmland knappast
            kan vara okända på regeringsnivå. De menar också att de inte längre
            kan tolerera den nonchalans som statliga bolag och verk visar.
            Att tågen stannar är inget orimligt krav, med tanke på de miljardinvesteringar
            som planeras på järnvägssidan.
          </p>
          <p xml:id="i-TVX9aAWZ32vzGE5VBHJvzm">
            Detta är bestämd kritik från socialdemokratins egna led. Jag
            och Vänsterpartiet delar den anförda kritiken, men hur är det
            ställt med den socialdemokratiska regeringen? Det har ställts
            likartade interpellationer, som besvarats av såväl statsrådet
            Messing som minister Pagrotsky. Den senare svarade bland annat
            ledamot Inger Lundberg (s) på följande sätt i en interpellationsdebatt
            den 9 mars i år: "Jag tror vi kan enas om att det inte är i Sveriges
            riksdag som man ska fastställa tidtabeller och bestämma hur många
            stopp det ska vara på enskilda bansträckor, vid vilka stationer,
            vid vilka kvällar och morgnar." Nej, självfallet inte. Men begriper
            inte regeringen att just den typen av svar är exempel på just
            den nonchalans som de socialdemokratiska kommunalråden i östra
            Värmland pekade på. För små orter som Degerfors och Laxå med få
            avgångar är det av största vikt att tågen stannar och att det
            finns en långsiktighet när turerna planeras. Ingen kräver att
            regeringen eller riksdagen ska ta över besluten vad gäller tidtabeller,
            men det vi kräver är en tydlig ägarstrategi som ser regionalpolitiken
            som en helhet, inte som enskilda smådelar utan inbördes påverkan.
            Även om Pagrotsky och tidigare Messing uttrycker förståelse för
            de små orternas dilemma i sina tidigare svar, så är det uppenbart
            att de låter företagsekonomiska bedömningar om lönsamhet dominera
            kraftfullt över den samhällsekonomiska bedömningen.
          </p>
          <p xml:id="i-7q79P1PP6iS2gpY7XWv8Kg">
            Näringsminister Pagrotsky säger också följande i svaret den 9
            mars: "Det är också fullt möjligt för kommuner och trafikhuvudmän
            att förhandla med SJ om tågstopp och extra avgångar på de kommersiella
            sträckningarna." Här kan konstateras att olika kommuner har olika
            mycket att sätta bakom sådana krav och önskemål. I ovannämnda
            orter visar väl också ansvariga kommunpolitikers brev att verkligheten
            ser helt annorlunda ut än vad regeringen vill påskina.
          </p>
          <p xml:id="i-WTeWXRwHYFjJ19TBXJG2bT">
            Rolf Jansson skriver följande på ledarsidan i Karlskoga-Kuriren
            den 4 mars i år: "Hur länge ska sådana här stolligheter få fortsätta?
            För vad ska vi med nyordningar som Banverket, Jernhusen, gamla
            SJ eller fenomen som Linx till om grunden för verksamheten, tågen
            inte längre har tid att stanna. Vad blir nästa drag? Tomma spöktåg?"
          </p>
          <p xml:id="i-Xn52r9jdUL3F1YCxtdC7pC">
            Jag håller med både Jansson och de socialdemokratiska kommunalråden
            i deras kritik. Men hur står det till i regeringen och Näringsdepartementet?
          </p>
          <p xml:id="i-JiY7QfwiTEp7gUNREEmP4k">
            Mina frågor är:
          </p>
          <p xml:id="i-VokKKebxj9zi8UhX4vPz4x">
            Är statsrådet beredd att verka för huvudprincipen att tågen ska
            stanna vid järnvägsstationer, där det finns resande som vill stiga
            på eller kliva av tågen?
          </p>
          <p xml:id="i-5ShqXz996d4TWnJrrvPkq1">
            Är statsrådet beredd att verka för att till exempel SJ och Linx
            ska ha en ägarstrategi som tydligt prioriterar verksamhetens samhällsnytta
            och medborgarnas behov och därför bedriver sin verksamhet utifrån
            de resandes behov i hela landet?
          </p>
        </div>
      </div>
    </body>
  </text>
</TEI>
