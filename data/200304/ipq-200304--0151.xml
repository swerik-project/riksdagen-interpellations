<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0151">
  <teiHeader>
    <fileDesc>
      <titleStmt>
        <title>näringsfrihet och gränser för politisk maktutövning</title>
        <author>von Sydow, Henrik (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>näringsfrihet och gränser för politisk maktutövning till statsrådet Gunnar Lund om näringsfrihet och gränser för politisk maktutövning</title>
          <idno type="rdwebb">GR10151</idno>
          <ref type="dokument_url_text">http://data.riksdagen.se/dokument/GR10151/text</ref>
          <ref type="dokument_url_html">http://data.riksdagen.se/dokument/GR10151</ref>
          <ref type="dokumentstatus_url_xml">http://data.riksdagen.se/dokumentstatus/GR10151</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TSGehE1rwudkXFF6bgJHmH</idno>
            <persName>Henrik von Sydow</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-GRX2GfDazmcwmcRyZSiKdA</idno>
            <persName>Gunnar Lund</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-VgVnPa1xADXk7ubQfAxNz6" corresp="i-TSGehE1rwudkXFF6bgJHmH">
          <date when="2003-11-24"/>
        </correspAction>
        <correspAction type="received" xml:id="i-3c8Gv9Tog1DHUmrnmay7sm" corresp="i-GRX2GfDazmcwmcRyZSiKdA">
          <date when="2003-11-25"/>
        </correspAction>
        <correspAction type="answered" xml:id="i-FzXEjgJvepBDYMtrqb4D8P" corresp="i-GRX2GfDazmcwmcRyZSiKdA">
          <date when="2003-12-05"/>
        </correspAction>
        <correspContext corresp="i-FzXEjgJvepBDYMtrqb4D8P">
          <ref type="record" target="prot-200304--043">Riksdagens protokoll 2003/04:43 Fredagen den 5 december</ref>
          <ref type="recordSection" target="unsetDivId">16 § Svar på interpellation 2003/04:151 om näringsfrihet och gränser för politisk maktutövning</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-56sY6KyWWeBmHxtCJCjLz6">
            Interpellation 2003/04:151 av Henrik von Sydow (m) till statsrådet
            Gunnar Lund om näringsfrihet och gränser för politisk maktutövning
          </p>
        </div>
        <div type="ipqSubmissionInfo">
          <p xml:id="i-TmmiDtTTpoZKsWExENkuND">
            den 24 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-JACU2T23gXVzrE7EPQ8W8X">
            I samband med uppmärksamheten kring livbolagens affärer och tilldelning
            av lägenheter till medarbetare från det egna fastighetsbeståndet
            blev biträdande finansminister Gunnar Lund fredagen den 7 november
            2003 intervjuad i Sveriges Radios Ekonomieko. Statsrådet framhöll
            då bland annat att tilldelningen av lägenheter till anställda
            är ett uttryck för en "galen och olycklig kultur som livbolagen
            har hamnat i. Jag tycker därför man ska sluta att över huvud taget
            ägna sig åt att erbjuda lägenheter".
          </p>
          <p xml:id="i-ShbvCnep5N2cj89gpmL6hT">
            Det finns skäl att resa några angelägna frågor med anledning
            av uttalandet från statsrådet. Visst är det rätt och riktigt att
            som statsråd markera mot de direkta oegentligheter i näringslivet,
            dit ett antal så kallade lägenhetsaffärer också kan räknas, vilket
            vi blivit varse denna höst. Opportunistiska uttalanden som statsrådets
            riskerar emellertid bara att undergräva näringslivets förtroende
            för politiker i allmänhet och regeringen i synnerhet.
          </p>
          <p xml:id="i-8gqWRPAyWft2gC4mo7dZiv">
            Principer om näringsfrihet och gränser för den politiska maktens
            räckvidd måste rimligen gälla också i stunder då opinionen rasar
            mot ett enskilt företag och bransch. Statsrådet utgör, med sitt
            uttalande, ett oroväckande tecken på en politisk makt omedveten
            om sina begränsningar, som omyndigförklarar näringslivet och som
            i förlängningen kan verka direkt hämmande för företagsamhetens
            växtkraft i vårt land.
          </p>
          <p xml:id="i-bZXLBwjLkMEJnaZuMhUYP">
            Fastighetsförvaltning är en del av ett livbolags kärnverksamhet
            och något som ska kunna anförtros en företagsledning utan pekpinnar
            från en minister. Udden i uttalandet riktas dessutom mot alla
            de vanliga, kämpande medarbetare i livbolagen som, av flera, fullt
            legitima skäl, har tilldelats lägenheter och nu finner sig smutskastade
            och placerade i de anklagades bås av statsrådet.
          </p>
          <p xml:id="i-RdVYPgx1sHs42tXWqJBxo4">
            Uttalandet väcker också frågor över skillnaden mellan att vara
            anställd i ett livbolag och att verka som riksdagsledamot. I det
            första fallet är det uppenbart att ministern anser att det är
            fel att arbetsgivaren hjälper en anställd med övernattningslägenhet
            om arbetsplatsen finns i Stockholm medan hemmet finns på annan
            ort. I det andra fallet har det hittills aldrig hörts några synpunkter
            från statsrådet om det orättmätiga i att hjälpa riksdagsledamöter
            med övernattningslägenheter.
          </p>
          <p xml:id="i-THwqH9uCvQfErgfQu2DWfZ">
            Slutligen reser biträdande finansministerns uttalanden frågor
            om vilken syn han har på sitt politiska uppdrag och sitt mandat.
            Att näringsfriheten är grundlagsskyddad hindrar uppenbarligen
            inte statsrådet från att uttrycka åsikter om hur enskilda företag
            bör driva sin löpande affärsverksamhet.
          </p>
          <p xml:id="i-XYEnhcdSNnzEN6rCWadaAS">
            Mot bakgrund av ovanstående vill jag därför ställa följande fråga
            till statsrådet:
          </p>
          <p xml:id="i-XjgYrgEXThw4K4rRPVwALZ">
            Vilka åtgärder avser statsrådet att vidta för att tydliggöra
            gränsdragningen mellan sin egen maktutövning och näringslivets
            normala, löpande verksamhet?
          </p>
        </div>
      </div>
    </body>
  </text>
</TEI>
