<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0128">
  <teiHeader>
    <fileDesc>
      <titleStmt>
        <title>ett självständigt Somaliland</title>
        <author>Ohlsson, Birgitta (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ett självständigt Somaliland till utrikesminister Laila Freivalds om ett självständigt Somaliland</title>
          <idno type="rdwebb">GR10128</idno>
          <ref type="dokument_url_text">http://data.riksdagen.se/dokument/GR10128/text</ref>
          <ref type="dokument_url_html">http://data.riksdagen.se/dokument/GR10128</ref>
          <ref type="dokumentstatus_url_xml">http://data.riksdagen.se/dokumentstatus/GR10128</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D8B2Xf6UADbqciPHrqFxSc</idno>
            <persName>Birgitta Ohlsson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-FfNEi3MqMBSU2GmwpmxBKH" corresp="i-D8B2Xf6UADbqciPHrqFxSc">
          <date when="2003-11-20"/>
        </correspAction>
        <correspAction type="received" xml:id="i-XszAJjvSQzrEebkdsdmmB">
          <date when="2003-11-20"/>
        </correspAction>
        <correspAction type="answered" xml:id="i-CX2iJDBCeW2qToukkU1BTJ">
          <date when="2003-12-16"/>
        </correspAction>
        <correspAction type="received" xml:id="i-EWLnPxjJfmbzAz7QoAVXR1" corresp="i-4CwyNH4xXJhZj5wdBAzmSY">
          <date when="2003-11-20"/>
        </correspAction>
        <correspAction type="answered" xml:id="i-SMQpNnZKjQKrTB26b3V4hc" corresp="i-4CwyNH4xXJhZj5wdBAzmSY">
          <date when="2003-12-16"/>
        </correspAction>
        <correspContext corresp="i-SMQpNnZKjQKrTB26b3V4hc">
          <ref type="record" target="prot-200304--050">Riksdagens protokoll 2003/04:50 Tisdagen den 16 december</ref>
          <ref type="recordSection" target="unsetDivId">14 § Svar på interpellation 2003/04:128 om ett självständigt Somaliland</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6zqNQEV2bbwJLGid3hhFcA">
            Interpellation 2003/04:128 av Birgitta Ohlsson (fp) till utrikesminister
            Laila Freivalds om ett självständigt Somaliland
          </p>
        </div>
        <div type="ipqSubmissionInfo">
          <p xml:id="i-J5MQUAf1XQ1e4WM9SgMUJ5">
            den 20 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5eSi2jU4nUHo1HAPo88qeu">
            År 1960 fick Brittiska och Italienska Somaliland självständighet.
            De bildade tillsammans staten Somalia. Många problem tornade upp
            sig, då förutsättningarna var olika i norra respektive södra delen.
            Kommunikationerna fungerade inte. Engelsmännen hade inte skapat
            ekonomisk och social utveckling i norra Somalia, medan italienarna
            i söder skapat grundförvaltning och gett somalierna möjligheter
            till utbildning. 1969 grep general Muhammed Siad Barre med armén
            bakom sig makten i landet genom oblodig statskupp. "Revolutionen"
            var ett faktum och Somalia skulle inspirerade av Tanzania anamma
            socialism som utvecklingsideologi. Sjukvård, skola, banker med
            mera blev nationaliserade. Staten började kontrollera priser,
            löner, export och import. Sovjetunionen stödde Somalia bland annat
            militärt och vänskap uppstod. Men stormaktskonflikten fanns liggande
            under ytan. På grund av incidenter och krigssituationer i Etiopien
            svalnade Sovjetunionens intresse för Somalia och landet blev diplomatiskt
            isolerat. Senare var det USA:s tur. Avtal med Somalia slöts på
            det militära området med bakgrunden att shahen av Iran störtats
            och Afghanistan invaderats av Sovjetunionen. Landet var militärt
            starkt med afrikanska mått mätt. Interna oroligheter började emellertid
            och militärt motstånd mot Barre var ett faktum. I januari 1991
            tvingades Barre på flykt. En interrimregering uppstod, men den
            bestod av många viljor och grupper utan samlat mål. Denna splittrades
            och sedan dess har Somalia inte haft en fungerande centralregering.
          </p>
          <p xml:id="i-XTnvBueXVDeH9E6kxq5SGV">
            Statsmakten har varit helt satt ur funktion med anarki och kaos.
            Milis, klanbaserade rörelser och andra grupperingar tävlar om
            makten. Striderna har skapat många flyktingar varav uppemot 20
            000 bor i Sverige. Humanitärt är landet en katastrof med en medellivslängd
            under 50 år, drygt 80-procentig analfabetism och över hälften
            av medborgarna utan rent vatten.
          </p>
          <p xml:id="i-Pu9ZomsGgY7LVPgB2XN3m2">
            År 1991 utropades det tidigare Somaliland i norra delen som självständigt.
            Landet åberopar en gammal kolonial gräns från den brittiska kolonin
            Brittiska Somaliland.
          </p>
          <p xml:id="i-8iEGKt7G5o6nKcQyb31wJF">
            Somaliland är mycket stabilt, utvecklat och välordnat jämfört
            med Somalia. Sedan 1996 har det varit fred. Trots fattigdom och
            inget direkt finansiellt bistånd från omvärlden, då landet inte
            blivit erkänt som en självständig stat, är Somaliland välutvecklat.
            Byggandet av infrastruktur i Somaliland håller på att ta god fart.
            Mobiltelefoner och Internetförbindelser används flitigt. Allt
            detta är möjligt genom att somaliländare i diasporan sänder hem
            pengar. Flera demokratiska val övervakade av internationella valobservatörer
            har hållits och samtliga bedöms i internationella rapporter ha
            genomförts på ett tillfredsställande sätt. Även en folkomröstning
            om självständighet har hållits som med klar majoritet visade att
            folket vill bli oberoende från resten av Somalia.
          </p>
          <p xml:id="i-WJVamWE9h3NHZ2ttFcpAxT">
            Alltfler tecken syns på att Somaliland börjar få gehör för att
            bli självständigt. Ett exempel är en rapport från den Brysselbaserade
            International Crisis Group, en think tank, vars ordförande är
            Finlands förre president Martti Ahtisaari. De skriver "Frågan
            är inte längre om Somaliland bör erkännas som en självständig
            stat, utan om det finns något bärkraftigt alternativ". Även en
            juridisk utredning vid Sydafrikas utrikesdepartement instämmer
            i detta.
          </p>
          <p xml:id="i-CJtNPpXTwb88bKTztC8n7b">
            Inget land har hittills erkänt Somaliland. Sverige bör vara pådrivande
            i den här processen och bli pionjärer genom att våga ta ställning
            för att det internationella samfundet erkänner landet som en oberoende
            stat.
          </p>
          <p xml:id="i-AZxqhxefgsb1uQmN67gcvj">
            På vilket sätt avser statsrådet att verka i det internationella
            samfundet för att Somaliland ska bli erkänt som en självständig
            stat?
          </p>
        </div>
      </div>
    </body>
  </text>
</TEI>
