<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0185">
  <teiHeader>
    <fileDesc>
      <titleStmt>
        <title>villkoren för svensk kycklingnäring</title>
        <author>Pålsson, Chatrine (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>villkoren för svensk kycklingnäring till jordbruksminister Ann-Christin Nykvist om villkoren för svensk kycklingnäring</title>
          <idno type="rdwebb">GR10185</idno>
          <ref type="dokument_url_text">http://data.riksdagen.se/dokument/GR10185/text</ref>
          <ref type="dokument_url_html">http://data.riksdagen.se/dokument/GR10185</ref>
          <ref type="dokumentstatus_url_xml">http://data.riksdagen.se/dokumentstatus/GR10185</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <persName>Chatrine Pålsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-43qb6AYnV8a8164pVygHz2" corresp="i-WJM6edqhGfBK1ijhNxfgoj">
          <date when="2003-12-05"/>
        </correspAction>
        <correspAction type="received" xml:id="i-CnPSsNawbiUYj5ZGfzDChs">
          <date when="2003-12-05"/>
        </correspAction>
        <correspAction type="answered" xml:id="i-PpgP23yjfqR9c6PaLcHoUe">
          <date when="2004-01-20"/>
        </correspAction>
        <correspAction type="received" xml:id="i-HTaBZ7dk7mLQEQRvMwQfrE" corresp="i-HhkgRHGRURfXTuftg1jHSf">
          <date when="2003-12-05"/>
        </correspAction>
        <correspAction type="answered" xml:id="i-4y7oMH9xotD8bZRKT4U3mN" corresp="i-HhkgRHGRURfXTuftg1jHSf">
          <date when="2004-01-20"/>
        </correspAction>
        <correspContext corresp="i-4y7oMH9xotD8bZRKT4U3mN">
          <ref type="record" target="prot-200304--054">Riksdagens protokoll 2003/04:54 Tisdagen den 20 januari</ref>
          <ref type="recordSection" target="unsetDivId">25 § Svar på interpellation 2003/04:185 om villkoren för svensk kycklingnäring</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KnNe2p3gqzsmRgSC1zB4MB">
            Interpellation 2003/04:185 av Chatrine Pålsson (kd) till jordbruksminister
            Ann-Christin Nykvist om villkoren för svensk kycklingnäring
          </p>
        </div>
        <div type="ipqSubmissionInfo">
          <p xml:id="i-3V6ASN3jPUWXNiP7ifDxi8">
            den 5 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-X9frMcXaxgyfC4NzkrmGwB">
            Den svenska kycklingnäringen lever under orättvisa konkurrensförhållanden.
            Importen från våra grannländer ökar stadigt och snart står den
            importerade kycklingen för nära en tredjedel av den totala svenska
            kycklingkonsumtionen. På sikt riskerar det svenska jordbruket
            att slås ut till följd av stränga regelverk och krav från myndighetshåll.
          </p>
          <p xml:id="i-W6FJARKgXS4EwCiuGq6wpS">
            Orsakerna till den orättvisa konkurrensen är flera. Först och
            främst handlar det om villkoren för svensk lantbruksproduktion.
            Kycklingnäringen omfattas inte direkt av EU:s gemensamma jordbrukspolitik
            men indirekt berörs dock näringen av de villkor som spannmålsodlarna
            har. Kycklingnäringen bidrar till exempel i dag till att en åkerareal
            motsvarande halva Ölands yta hålls öppen för foderproduktion.
          </p>
          <p xml:id="i-FitKvGgYwX4JP6kcW3fi6V">
            Utöver detta påverkas näringen av den kraftigt ökande importen
            av beredda produkter. Regeringen har inte lyckats förhindra den
            utveckling som innebär att livsmedelsproducenter utomlands nu
            tillsätter saltlösning i kycklingen som innebär att man kan komma
            förbi den obligatoriska salmonellakontrollen. Genom att tillsätta
            saltlake så klassas kycklingen nämligen som en köttberedning och
            kan vid införsel till Sverige kringgå kravet på salmonellakontroll.
          </p>
          <p xml:id="i-TJHFUnuggr2Ud4PeoMqo45">
            Kycklingnäringen i Sverige har mycket stränga djurhållningsregler
            i fråga om antal kycklingar per kvadratmeter och krav på salmonellakontroll
            etcetera. Dessa regler är unika för Sverige och uppskattas av
            många människor i vårt land. Naturligtvis medför dock dessa regler
            högre kostnader för produktionen i Sverige än i de länder som
            vi importerar kyckling från. Att kryphål i lagstiftningen har
            öppnats för import av beredda produkter är något som många konsumenter
            inte känner till.
          </p>
          <p xml:id="i-44FqzENUzuPrW1cjiriyhm">
            Vid en jämförelse med vårt grannland Finland ser man att de politiska
            beslutsfattarna där på ett helt annat sätt än i Sverige tillvaratagit
            landsbygdens och lantbrukets intressen i samband med EU-medlemskapet.
            Exemplet Finland visar att det går att föra en nationell jordbrukspolitik
            inom EU-systemets ram där man värnar det egna landets konkurrensförmåga.
          </p>
          <p xml:id="i-UQQCWVHKc6H3mgh6bb5Ecb">
            De försämrade villkoren för svensk animalieproduktion medför
            att den mest miljövänliga och mest djuromsorgspräglade livsmedelsproduktionen
            i Europa riskerar att slås ut till förmån för importerade produkter.
          </p>
          <p xml:id="i-KJbnHTj6A4V9LV9DXPqrJK">
            Jag vill därför fråga jordbruksministern:
          </p>
          <p xml:id="i-YWXVJd3VQXqgFT6myBttg8">
            Vilka åtgärder avser jordbruksministern att vidta för att förbättra
            villkoren för den svenska kycklingnäringen och därmed minska risken
            att den svenska kycklingproduktionen tappar ytterligare i förhållande
            till importerat kött?
          </p>
        </div>
      </div>
    </body>
  </text>
</TEI>
