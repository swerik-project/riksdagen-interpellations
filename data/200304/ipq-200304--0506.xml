<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0506">
  <teiHeader>
    <fileDesc>
      <titleStmt>
        <title>skyddande av statens skogar med höga naturvärden</title>
        <author>Karlsson , Kjell-Erik (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>skyddande av statens skogar med höga naturvärden till statsrådet Ulrica Messing om skyddande av statens skogar med höga naturvärden</title>
          <idno type="rdwebb">GR10506</idno>
          <ref type="dokument_url_text">http://data.riksdagen.se/dokument/GR10506/text</ref>
          <ref type="dokument_url_html">http://data.riksdagen.se/dokument/GR10506</ref>
          <ref type="dokumentstatus_url_xml">http://data.riksdagen.se/dokumentstatus/GR10506</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LqvLajCTsK6crqsTTth9uu</idno>
            <persName>Kjell-Erik Karlsson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4ym2dQzXZjjwM1Ftxk8JEr" corresp="i-LqvLajCTsK6crqsTTth9uu">
          <date when="2004-05-19"/>
        </correspAction>
        <correspAction type="received" xml:id="i-66e2SjWgCEeh96EUrUdPNf" corresp="i-L7Ay5GaFaMutWEX7utMv62">
          <date when="2004-05-19"/>
        </correspAction>
        <correspAction type="answered" xml:id="i-Ag835U7SZL3zkaDBMFqTWk" corresp="i-4f2bAEUboRxqAf7W8Ybmzm">
          <date when="2004-06-14"/>
        </correspAction>
        <correspContext corresp="i-Ag835U7SZL3zkaDBMFqTWk">
          <ref type="record" target="prot-200304--127">Riksdagens protokoll 2003/04:127 Måndagen den 14 juni</ref>
          <ref type="recordSection" target="unsetDivId">33 § Svar på interpellation 2003/04:506 om skyddande av statens skogar med höga naturvärden</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GCAapVWuQaDgCukZFRj2Pa">
            Interpellation 2003/04:506 av Kjell-Erik Karlsson (v) till statsrådet
            Ulrica Messing om skyddande av statens skogar med höga naturvärden
          </p>
        </div>
        <div type="ipqSubmissionInfo">
          <p xml:id="i-9SVTL7wGhiizqrcsXRsiLM">
            den 19 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RLABmzL3syMGacsMQ6wRAZ">
            Trots att mer skog skyddas i dag är det långt kvar för att nå
            upp till riksdagens beslutade miljömål. Ett stort problem är att
            det fortfarande saknas mycket kunskap om var de skyddsvärda skogarna
            är belägna. Ett annat problem är att avverkningarna fortsätter
            i skogar som vi nu vet med säkerhet har höga naturvärden.
          </p>
          <p xml:id="i-DMcZaERn9mbZRJyKJP6fHW">
            Regeringen gav under sommaren 2002 i uppdrag till Naturvårdsverket
            att naturvärdesbedöma den statliga skogsmarken. Syftet var att
            kartlägga statens kvarvarande skyddsvärda skogar. Enligt den nu
            färdiga rapporten har 885 skogar på 341 000 hektar produktiv skogsmark
            funnits ha så pass höga naturvärden att de kan komma i fråga för
            bildande av naturreservat. Naturvårdsverket föreslår att de skogar
            som ligger söder om Västerbottens län och nedanför gränsen för
            fjällnära skog skyddas inom det pågående reservatsarbetet. I Västerbotten
            och Norrbotten har länsstyrelserna ännu inte hunnit inventera
            alla statens skogar. Att regeringen nu har gett klartecken för
            en fortsatt inventering är därmed glädjande.
          </p>
          <p xml:id="i-5Rx2RsgyrpwLdgqyH4AXCY">
            Naturvårdsverket anser dock att ingen avverkning bör ske i de
            utpekade skyddsvärda områdena tills dess den kompletterande inventeringen
            är slutförd. Även i den fjällnära skogen har inventeringen identifierat
            flera unika områden. Även dessa bör skyddas med någon form av
            reservat.
          </p>
          <p xml:id="i-KSXApjdTKooE5Myi6aSgUp">
            Den nya kunskap som inventeringen gett oss om Sveriges skogar
            med höga naturvärden är en viktig information som vi bör använda
            i vårt arbete med att bevara den biologiska mångfalden. Enligt
            den bristanalys (SOU 1997:98) som gjordes 1997 behöver ca 10 %
            av den produktiva skogsmarken nedanför gränsen för fjällnära skog
            undantas från det industriella skogsbruket. Samtidigt visade bristanalysen
            att det fanns stor brist på skogar med höga naturvärden i landet
            och att stora arealer skogsmark måste restaureras och återskapas.
            Slutsatsen var att alla skogar med höga eller snabbt utvecklingsbara
            naturvärden bör undantas från dagens intensiva skogsbruk. När
            bristanalysen publicerades år 1997 uppskattades dessa skogar till
            900 000 hektar.
          </p>
          <p xml:id="i-SvyiTAVDmgx1GaWvY9wiwQ">
            Delmål inom miljökvalitetsmålet Levande skogar innebär att 320
            000 hektar skogsmark ska skyddas av staten i naturreservat. En
            översikt av miljömålen håller nu på att genomföras och regeringen
            har aviserat att en proposition kommer att läggas i frågan i början
            av år 2005. Inventeringen av statens skogar visar att delmålet
            inte räcker för att skydda de nu kartlagda skogarna med höga naturvärden.
            Om inte delmålet höjs så riskerar skogarna att avverkas. Fastighetsverket
            har till exempel avverkat i två av de utpekade områdena i år.
            Även Sveaskog planerar att avverka i utpekade skyddsvärda områden.
          </p>
          <p xml:id="i-LeiuGYVn9tUkky3DScYodu">
            Efter ett möte i mars som skogsminister Ulrika Messing organiserade
            tillsammans med miljöminister Lena Sommestad, finansminister Bosse
            Ringholm och näringsminister Leif Pagrotsky uppmanade ni gemensamt
            Naturvårdsverket att i samråd med de statliga skogsförvaltarna
            välja ut de områden som ska avverkas. Uppmaningen gick tvärtemot
            Naturvårdsverkets eget förslag. Trots att rapporten gett oss ny
            kunskap kommer inte ens Naturvårdsverkets rapport Skyddsvärda
            statliga skogar att sändas ut på remiss eller politiskt behandlas
            i miljömålsarbetet. I stället bidrar regeringens handlande till
            att de sista skyddsvärda skogarna öppnas upp för industriellt
            skogsbruk. Inget avverkningsstopp råder nu i de utpekade områdena.
          </p>
          <p xml:id="i-VGcFNCPGAXLPzBMPLBbNVg">
            Självklart måste ett avverkningsstopp omedelbart införas i de
            utpekade områdena. Att hugga ned skyddsvärda skogar innan inventeringarna
            är klara är som att spela bort ess innan man ens vet vilka kort
            man har. Det logiska är att först inventera, sedan får man besluta
            hur de aktuella skogarna ska förvaltas. Det kan finnas flera olika
            sätt att bevara skogarnas värden men en självklarhet är att bevara
            de mest skyddsvärda områdena. För att kunna göra detta måste inventeringarna
            vara klara.
          </p>
          <p xml:id="i-GaiGMBDMd85kkzVhDrGJfh">
            I bedömningarna av dessa skogar måste vi också väga in en rad
            andra faktorer såsom sociala faktorer och utvecklingen av andra
            näringar, till exempel rekreationsbehov, turism och rennäring,
            som är beroende av olika former av skyddad skog.
          </p>
        </div>
        <div type="ipQuestion">
          <p xml:id="i-R9bvyGX187fzJiqQW5q2Da">
            Med anledning av ovanstående vill jag ställa följande frågor
            till statsrådet Ulrica Messing:
            <list rend="unordered">
              <item>
                1.Vilka åtgärder kommer statsrådet att vidta för att de nu, på
                regeringens uppdrag, inventerade skyddsvärda statliga skogarna
                inte avverkas och förstörs?
              </item>
              <item>
                2.Är det enligt statsrådets bedömning logiskt att inventera klart
                först och sedan besluta om hur Sveriges sista utpekade skyddsvärda
                naturskogarna ska förvaltas?
              </item>
              <item>
                3.Vilka övriga åtgärder kommer statsrådet att vidta för att skyddsvärda
                skogar, viktiga för att nå riksdagens miljömål Levande skogar,
                ska skyddas?
              </item>
            </list>
          </p>
        </div>
      </div>
    </body>
  </text>
</TEI>
