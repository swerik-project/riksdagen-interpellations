<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0243">
  <teiHeader>
    <fileDesc>
      <titleStmt>
        <title>antalet unga personer med sjukersättning</title>
        <author>Romanus, Gabriel (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>antalet unga personer med sjukersättning till statsrådet Hans Karlsson om antalet unga personer med sjukersättning</title>
          <idno type="rdwebb">GR10243</idno>
          <ref type="dokument_url_text">http://data.riksdagen.se/dokument/GR10243/text</ref>
          <ref type="dokument_url_html">http://data.riksdagen.se/dokument/GR10243</ref>
          <ref type="dokumentstatus_url_xml">http://data.riksdagen.se/dokumentstatus/GR10243</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bx9fbNBh4ybH7H2kWavRdb</idno>
            <persName>Gabriel Romanus</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7MWQyCxqxH7UmkBPaLt622" corresp="i-Bx9fbNBh4ybH7H2kWavRdb">
          <date when="2004-01-26"/>
        </correspAction>
        <correspAction type="received" xml:id="i-PbeoEsD2HVE81pCJqENzWT" corresp="i-WMD43YDAt2Efk5C5qFXnaQ">
          <date when="2004-01-27"/>
        </correspAction>
        <correspAction type="answered" xml:id="i-UFSfa7UvtREZTD5aPAoJnM" corresp="i-WMD43YDAt2Efk5C5qFXnaQ">
          <date when="2004-02-06"/>
        </correspAction>
        <correspContext corresp="i-UFSfa7UvtREZTD5aPAoJnM">
          <ref type="record" target="prot-200304--065">Riksdagens protokoll 2003/04:65 Fredagen den 6 februari</ref>
          <ref type="recordSection" target="unsetDivId">5 § Svar på interpellation 2003/04:243 om antalet unga personer med sjukersättning</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-C3ZcKVEqYsYwqP1iq7pjjE">
            Interpellation 2003/04:243 av Gabriel Romanus (fp) till statsrådet
            Hans Karlsson om antalet unga personer med sjukersättning
          </p>
        </div>
        <div type="ipqSubmissionInfo">
          <p xml:id="i-BbEP8KqpQBe6bQY7nffGd2">
            den 26 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NMxFMUxcuzmsGscNmtCLm8">
            Riksförsäkringsverket har nyligen redovisat att av dem som under
            2003 beviljades sjuk- eller aktivitetsersättning var hela 19 %
            @ 13 000 personer @ under 40 års ålder och hela 40 % @ 28 000
            personer @ under 50 år.
          </p>
          <p xml:id="i-Q7EZa2dmxJ1JvXBUL89XbL">
            Detta innebär en avsevärd och oroväckande förändring vad gäller
            det som tidigare var förtidspensioneringar eller beslut om sjukbidrag,
            men som numera är beslut om aktivitets- eller sjukersättning,
            enligt 7 kap. i lagen om allmän försäkring.
          </p>
          <p xml:id="i-QrGtybvyJFHzYJje1bokoq">
            Av alla personer som hade sjuk- eller aktivitetsersättning vid
            slutet av 2003 var 31 % yngre än 50 och 12 % yngre än 40. Skillnaden
            mot åldersfördelningen för nybeviljade ersättningar är stor.
          </p>
          <p xml:id="i-VFjggbk8p4yjkppbGUVUXW">
            Den är så stor att det bakom den dramatiska utvecklingen av det
            totala antalet långtidssjukskrivna och "sjukpensionerade" verkar
            dölja sig även en annan tendens, som inte uppmärksammats lika
            mycket, att utslagningen från arbetslivet sker tidigare.
          </p>
          <p xml:id="i-Sb6TdQX15hsL44mmDTgyGG">
            Att detta visar på försämrade sociala förhållanden, och att de
            samhällsekonomiska och statsfinansiella följderna kan bli mycket
            stora, är ofrånkomligt. Men det verkar än så länge inte ha gjorts
            några närmare undersökningar av vilka sjukdomar eller andra orsakssammanhang
            som ligger bakom den höga andelen av de nya "sjukpensionärerna"
            som är unga eller i den yngre medelåldern.
          </p>
          <p xml:id="i-4bXugwehCAgzvrLThPSonE">
            Flera olika, och samverkande, orsaker ligger nära till hands
            som förklaringar av den här oroväckande utvecklingen.
          </p>
          <p xml:id="i-LbQrAzS6Fp2wBAAFVtTCiV">
            Ett hårdare arbetsmarknadsläge kan ha försämrat situationen för
            personer med både fysiska och psykiska funktionshinder och det
            kan ha gjort att en del förtidspensionsbeslut nu kommer tidigare
            i livet.
          </p>
          <p xml:id="i-VxWMg4CqoSvyv6Jg3YagaE">
            Den stora försämringen av sjukförsäkringens och sjukvårdens sätt
            att arbeta tillsammans har bidragit till längre sjukskrivningar
            och längre väntetider utan behandling, och det kan ha ökat andelen
            sjukfall som i onödan förvärras och slutar i tidig övergång till
            sjukersättning.
          </p>
          <p xml:id="i-Ur3upMQHzhHA4G5uqFrzD1">
            Anhopningen av ärenden, den stora arbetsbördan och de politiska
            ambitionerna att minska antalet personer med sjukpenning kan ha
            medfört att beslut om sjukersättning fattas vid lägre ålder, i
            en del fall där man annars kunde och borde ha inriktat sig på
            vård, rehabilitering och återgång i arbete.
          </p>
          <p xml:id="i-6zaYujxWFRUkyo94DyqToF">
            Den ökade alkoholförbrukningen bland inte minst kvinnor, liksom
            en förvärrad narkotikasituation, kan ha ökat sjukligheten och
            medfört en snabbare utslagning ur arbetslivet än tidigare.
          </p>
          <p xml:id="i-5iVqsLt85BrFPbzcYNETT7">
            Brister i den psykiatriska vården kan tillsammans med vårdköer
            och den allmänna krisen i sjukförsäkring och rehabilitering ha
            gjort att fler personer än tidigare bedöms som arbetsoförmögna
            vid relativt låg ålder.
          </p>
          <p xml:id="i-YFwJnrvni2kRpEwu9tcLR6">
            Fler bidragande orsaker är tänkbara, och det kan också finnas
            delförklaringar som är okända och som kommer att framgå först
            vid en närmare undersökning av vad som inträffat i verkliga sjukfall.
          </p>
          <p xml:id="i-HftdQWUQxaLpGnaqi6dpav">
            Det är mycket angeläget att kunskapsläget förbättras när det
            gäller bakgrunden till att fler "förtidspensioneras" redan före
            50- eller 40-årsdagen. En sådan undersökning kan betyda mycket
            för möjligheterna att fatta rätt beslut inom flera olika sakområden,
            och kunskapen kan också vara av stort värde då väljare och förtroendevalda
            ska skaffa sig en såvitt möjligt riktig bild av den sociala utvecklingen
            i landet.
          </p>
          <p xml:id="i-A28JtTanpLwdTo6Y66Bsnr">
            Mot bakgrund av detta vill jag till statsrådet ställa följande
            fråga:
          </p>
          <p xml:id="i-L4Sc82EF7hLUTSnYTGLD9k">
            Kommer statsrådet att låta göra en noggrann undersökning av orsakerna
            till ökningen av antalet förhållandevis unga personer med sjukersättning,
            och att redovisa resultatet för riksdagen?
          </p>
        </div>
      </div>
    </body>
  </text>
</TEI>
