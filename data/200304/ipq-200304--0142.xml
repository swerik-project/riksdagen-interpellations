<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0142">
  <teiHeader>
    <fileDesc>
      <titleStmt>
        <title>krigsmaterielexporten till Sydafrika</title>
        <author>Ohly, Lars (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>krigsmaterielexporten till Sydafrika till näringsminister Leif Pagrotsky om krigsmaterielexporten till Sydafrika</title>
          <idno type="rdwebb">GR10142</idno>
          <ref type="dokument_url_text">http://data.riksdagen.se/dokument/GR10142/text</ref>
          <ref type="dokument_url_html">http://data.riksdagen.se/dokument/GR10142</ref>
          <ref type="dokumentstatus_url_xml">http://data.riksdagen.se/dokumentstatus/GR10142</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <persName>Lars Ohly</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-NWjqVYJTMBUA6w6ZWyATty" corresp="i-HpwkrkkrFd1MRPixHrr8q1">
          <date when="2003-11-21"/>
        </correspAction>
        <correspAction type="answered" xml:id="i-CYw1vgqx5RDScbNr9QpHZ9">
          <date when="2003-12-05"/>
        </correspAction>
        <correspAction type="received" xml:id="i-9LY1QZE4e4TuQzr79EFQAL" corresp="i-V19ff9MeDZhTGpv5xEprbu">
          <date when="2003-11-25"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-LKP3CpJpNJ9CfDabN2JWS8">
            Interpellation 2003/04:142 av Lars Ohly (v) till näringsminister
            Leif Pagrotsky om krigsmaterielexporten till Sydafrika
          </p>
        </div>
        <div type="ipqSubmissionInfo">
          <p xml:id="i-AYecTUmMTic1D5KD1nh8SX">
            den 21 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3boJAUBBRdFAEvLVLg8hsd">
            I december 1999 tecknade den sydafrikanska regeringen kontrakt
            på 28 JAS Gripen. Den sydafrikanska regeringen kan dock backa
            från kontraktet när det gäller 19 flygplan. Denna sistnämnda möjlighet
            går ut under våren 2004.
          </p>
          <p xml:id="i-A6c74LyoK9XEghEteqDjAQ">
            JAS Gripen samägs av det brittiska bolaget British Aerospace
            System, BAE, och Saab. I övrigt innefattar hela företaget även
            bland annat det brittiska skolflygplanet Hawk från BAE. Den dominerande
            delen utgörs dock av JAS Gripen.
          </p>
          <p xml:id="i-6eha1Fq2BV1tZdzyqXC7f7">
            I vapenköpet ingick att Saabs ägare, Investorgruppen, skulle
            genomföra en rad "motköp" i form av investeringar och handel med
            Sydafrika. Den sydafrikanska regeringen ville rikta dessa investeringar
            mot eftersatta sektorer i det sydafrikanska samhället. Den svenska
            regeringen engagerade sig mycket i denna affär. Ministerbesök
            genomfördes. Ambassaden engagerades mycket aktivt. Exportkreditgarantier
            och fördelaktiga lån utlovades.
          </p>
          <p xml:id="i-P3NBG2LKJYc9ZBEL11hXmN">
            Statsministerns besök i Sydafrika i början av 1999 innebar en
            kraftig lansering och marknadsföring av JAS Gripen. Exportkreditnämnden,
            EKN, beviljade 16 miljarder i exportkreditgarantier. Denna kreditgaranti
            var så stor att den föranledde EKN att i ett brev den 20 februari
            2000 begära en särskild garanti. Ett rekordstort lån på 10 miljarder
            kronor utställdes vidare av Svensk Exportkredit (SEK) under 1999.
            Detta skedde samtidigt som Sveriges globala bistånd skars ned
            till 0,7 %.
          </p>
          <p xml:id="i-SNsErD3NEFXFvvXuAXAj1">
            Kostnaderna för vapenköpen har sedan 1999 ökat mycket kraftigt
            @ från 29 miljarder rand 1999 till 66 miljarder rand 2003, delvis
            beroende på att den sydafrikanska randen fallit i värde. Enligt
            Allied Arms Reduction South Africa beräknas de slutliga kostnaderna
            stanna först vid 370 miljarder rand.
          </p>
          <p xml:id="i-6EQXE8mG287PBYFBX1o7tJ">
            "Motköpsaffärerna" beräknades uppgå till ett värde av 110 miljarder
            rand och skapa 65 000 jobb. En mycket liten del av detta var bindande
            och i dag är det svårt att få en bild av hur många av dessa åtaganden
            som uppfyllts.
          </p>
          <p xml:id="i-BcCqLuguSvnmgNm5x7M3bQ">
            Det har hela tiden funnits starka kritiska röster mot hela affären
            med JAS Gripen både i Sverige och Sydafrika. Kritiken i Sydafrika
            kommer från det sydafrikanska kyrkorådet SACC, sydafrikanska fackliga
            rörelsen COSATU och SANGOCO, som är en samanslutning av en rad
            sydafrikanska frivilligorganisationer. Kritiken går ut på att
            man inte vill se att den sydafrikanska ekonomin får en ännu starkare
            militär prägel. Kritikerna anser också att vapenköpen kommer att
            ta resurser från fattigdomsbekämpningen. Vidare påpekar den fackliga
            rörelsen att militär produktion gynnar de redan utbildade. JAS-affären
            ökar därmed klyftorna i samhället och ger inte jobb i den utsträckning
            som det var tänkt från början. Militär produktion är kapital-
            och inte arbetsintensiv.
          </p>
          <p xml:id="i-QYRNPXMPngx4RwEADFJeGN">
            Det har i utländska medier förekommit uppgifter om gåvor, otillbörlig
            påverkan och korruption i form av mutor i samband med BAE:s och
            Saabs JAS Gripen-affär med Sydafrika. Det är dock inte alldeles
            klarlagt vad i denna stora affär som är gåvor eller acceptabla
            investeringar och vad som eventuellt är otillbörlig påverkan eller
            korruption. I Sydafrika pågår dock polisutredningar kring vapenaffärerna.
          </p>
          <p xml:id="i-DxfzoQw1692Utmwt7eqBMT">
            Den sydafrikanska polisens ekobrottsmyndighet, Special Investigation
            Unite, @ ledd av domare Heath @ var just på väg att inleda en
            utredning om vad som motiverat regeringens beslut att köpa det
            i jämförelse med konkurrenterna dyrare alternativet Hawk från
            BAE, då den sydafrikanske riksrevisorn, Auditor General, beslöt
            att inleda en granskning. I den rapport som den sydafrikanska
            riksrevisorn lade fram den 15 september 2000 förklarades att det
            fanns "avgörande avvikelser från normala upphandlingsprinciper"
            när det gällde Hawk. De förklaringar som gavs till dessa "avvikelser"
            från det sydafrikanska försvarsdepartementet var enligt riksrevisorn
            inte tillfredsställande.
          </p>
          <p xml:id="i-VUBALowgrn3ctAmxEXLwpU">
            Efter att riksrevisorn lämnat sin rapport uppmanade parlamentsutskottet
            Standing Committee on Public Accounts, SCOPA, i en resolution
            en full och omfattande granskning av vapenaffärerna av Sydafrikas
            riksrevisor, (Auditor General) Allmänna åklagarämbetet (Public
            Prosecutor), National Director of Public Prosecution och Special
            Investigation Unit (ledd av domare Heath).
          </p>
          <p xml:id="i-YXJVSfz1AgMmEYPhTka2ez">
            Resultatet av detta blev att president Thabo Mbeki i januari
            2001 tillsatte en kommitté, Joint Investigation Team, JIT. I denna
            kommitté ingick inte domare Heath. Detta tolkades av flera politiska
            kommentatorer som att presidenten ville styra utredningen.
          </p>
          <p xml:id="i-EjaN6ejoc6LUrLbdJsAeLS">
            JIT kom fram till att "olämpliga och olagliga handlingar" inte
            förekommit och att det inte förekommit några brister i upphandlingsproceduren.
          </p>
        </div>
        <div type="ipQuestion">
          <p xml:id="i-8gC4wdUJkmA6uAw6d2mnrM">
            Men det fanns flera brister i rapporten:
            <list rend="unordered">
              <item>
                1.Riksrevisorn påtalade inför SCOPA att regeringens beslut att
                inte låta domare Heath och ekobrottsmyndigheten ta plats i kommittén
                skapade misstro och utrymme för spekulationer.
              </item>
              <item>
                2.Tidningarna Mail &amp; Guardian och Business Day uppgav att regeringen
                gett direktiv om vilka och vad som skulle utredas.
              </item>
              <item>
                3.Genom att en av vapenbudgivarna i domstol fick tillgång till
                rapporten innan den blev offentlig blev det möjligt att se att
                den slutgiltiga rapporten blivit redigerad. Oberoende medier som
                Mail &amp; Guardian och Business Day uppgav att det var den sydafrikanska
                regeringen som redigerat rapporten.
              </item>
              <item>
                4.JIT hade inte granskat ett antal fall och uppgifter som inte
                var färdigutredda av polisen. Flera av de konkreta anklagelserna
                för korruption var fortfarande under utredning. Dessa hade inte
                alls behandlats. Alltså var den rapport som lämnades av JIT ofullständig.
              </item>
            </list>
          </p>
          <p xml:id="i-GLWgxGoFx3xHWKEmqW7pK1">
            Den tidigare ordföranden i SCOPA, Andrew Feinstein, förklarade
            den 14 november i TV 4 att, "det kan ha rört sig om pengar betalda
            av en eller flera av de vinnande företagen. Jag talar i första
            hand om det tyska Fregattkonsortiet och sedan om Thompson/CSF
            och Saab/BAE".
          </p>
          <p xml:id="i-15LKYBCLwmbYSa6g8pJcMk">
            Han förklarade vidare när det gäller mellan 80 och 280 miljoner
            svenska kronor utbetalda till den sydafrikanske försvarsministern,
            att "vad jag såg när det gäller Modise var utdrag från en 'paper
            trail' där man försökt spåra dessa pengar".
          </p>
          <p xml:id="i-9pQhnjWNCz2kaKKLTGqhf8">
            Feinstein sade också, att "ANC kan självt erhållit donationer
            från dessa företag. Varför säger jag det? Två medlemmar av ANC:s
            nationella verkställande kommitté @ det parti jag fortfarande
            är medlem av @ vilken är det högsta beslutande organet i partiet
            @ talade om för mig att partiet hade mottagit pengar från de anbudsgivande
            företagen."
          </p>
          <p xml:id="i-SsxuuMtjFgJGNYcY1vbhYY">
            Feinstein sade också, "att BAE/Saab-konsortiet gav 5 miljoner
            Rand till en organisation som kallades Umkhonto We Siswe Veteran
            Association, vars förvaltare var försvarsministern Joe Modise.
            Enligt mitt förmenande var denna donation genomförd på anmodan
            av Joe Modise under de månader som föregick kontrakten, då BAE/Saab
            lämnade sina anbud. Jag tror att detta totalt underminerade möjligheterna
            för någon hederlig och mångsidig process som skulle legat i det
            sydafrikanska folkets intresse."
          </p>
          <p xml:id="i-QCqMgJEfNeKHVQhUW1pq2b">
            I TV 4 den 15 november förklarade domare Heath att "den information
            som vi samlade in under undersökningen indikerade att det förekom
            mer än en muta utbetald till mer än en ANC-medlem."
          </p>
          <p xml:id="i-ALxPQx9dRPsRZyLEkZuzCn">
            Domare Heath sade också, att "den information som vi mottog från
            parlamentet efter Feinsteins undersökning bekräftade ryktet som
            jag hört tidigare . Avsevärda penningsummor hade betalats ut av
            anbudsgivarna för att få bli delaktiga i vapenaffären."
          </p>
        </div>
        <div type="ipQuestion">
          <p xml:id="i-FTaaWqUTuoG6LuttKRhqcq">
            De olika gåvorna, den "otillbörliga påverkan" eller mutorna kan
            delas in i följande fyra kategorier:
            <list rend="unordered">
              <item>
                1.Gåvor till organisationer eller projekt som står regeringspartiet
                nära och som kan vara en del av offsetprogrammen från BAE/Saab.
              </item>
              <item>
                2.Gåvor till enskilda personer med makt och inflytande i beslutsprocessen.
              </item>
              <item>
                3.I beslutsprocessen har ingått personer med personliga intressen
                i företag som gynnats av vapenaffärerna.
              </item>
              <item>
                4.Gåvor direkt till regeringspartiet ANC.
              </item>
            </list>
          </p>
          <p xml:id="i-9g8kvW6uBGE8VQZryWRcx3">
            Det är tydligt att de i samband med JAS Gripen-affären utlovade
            "motköpen" är oprecisa. Det är svårt att visa vari de verkligen
            består och vilka effekter de fått. Det finns i dag uppgifter om
            JAS Gripen-affären som gör att man har anledning att misstänka
            att det inte bara förekommit i legalt avseende helt korrekta gåvor
            och investeringar av karaktären "motköp" utan även sådana transaktioner
            som skulle kunna rubriceras som otillbörlig påverkan eller korruption.
          </p>
          <p xml:id="i-CPPbdkbw17ffrGQHnofqXs">
            Det är också tydligt att den granskningsprocess som genomförts
            i Sydafrika är ofullständig och otillräcklig. Att det var BAE:s
            försäljningsorganisation som skötte större delen av kontakterna
            med Sydafrika fritar inte Saab och den svenska regeringen från
            ansvaret för eventuella oegentligheter när det gäller JAS Gripen-affären.
            Det är den svenska regeringen som beviljar utförseltillstånd när
            det gäller krigsmateriel. Den svenska regeringen bär också ansvar
            för vad som skett i denna affär i och med att den fattat ett särskilt
            regeringsbeslut om särskilda exportkreditgarantier.
          </p>
          <p xml:id="i-WhKDZ9rYKsFLkcqR8Z1k8a">
            Då det visat sig att de utredningar om JAS Gripen-affären som
            gjorts i Sydafrika är ofullständiga, arbetat efter direktiv av
            den sydafrikanska regeringen om vad och vilka som skulle utredas
            och att utredningsmaterialet därefter redigerats borde den svenska
            regeringen visa största möjliga öppenhet när det gäller JAS Gripen-affären
            så att klarhet kan skapas om vad som verkligen inträffat.
          </p>
        </div>
        <div type="ipQuestion">
          <p xml:id="i-MywwCyP9Cydo1hDB8UxUzL">
            Jag vill fråga ministern:
            <list rend="unordered">
              <item>
                1.Vilka åtgärder avser ministern att vidta för att offentligt
                säkerställa att de affärer som genomförts när det gäller JAS Gripen
                inte kan betecknas som otillbörlig påverkan eller korruption?
              </item>
              <item>
                2.Avser ministern att ta initiativ till att genomföra en offentlig
                granskning som klarlägger huruvida några oegentligheter förekommit
                när det gäller JAS Gripen-affären?
              </item>
            </list>
          </p>
        </div>
      </div>
    </body>
  </text>
</TEI>
