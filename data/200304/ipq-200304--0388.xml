<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0388">
  <teiHeader>
    <fileDesc>
      <titleStmt>
        <title>barnomsorgen</title>
        <author>Oscarsson, Mikael (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>barnomsorgen till statsrådet Lena Hallengren om barnomsorgen</title>
          <idno type="rdwebb">GR10388</idno>
          <ref type="dokument_url_text">http://data.riksdagen.se/dokument/GR10388/text</ref>
          <ref type="dokument_url_html">http://data.riksdagen.se/dokument/GR10388</ref>
          <ref type="dokumentstatus_url_xml">http://data.riksdagen.se/dokumentstatus/GR10388</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <persName>Mikael Oscarsson</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-9AeCxdyn6qe7HDhvoX3DSY" corresp="i-Ybw8JnrmHGCsqpipBke8a7">
          <date when="2004-03-26"/>
        </correspAction>
        <correspAction type="received" xml:id="i-Mp7U6K86JbKk1FVzPjeF28">
          <date when="2004-03-30"/>
        </correspAction>
        <correspAction type="answered" xml:id="i-VyE2zKWaKyBhGkJaLqonQ8">
          <date when="2004-04-13"/>
        </correspAction>
        <correspAction type="answered" xml:id="i-VD1rNGmFSqoQmeXWQif8R4">
          <date when="2004-04-13"/>
        </correspAction>
        <correspAction type="received" xml:id="i-8WzKxMdAADPdrvDYq8P3Sf" corresp="i-HxcQkHC9fDSzkJWgvdhDEF">
          <date when="2004-03-30"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-ENBo2rTGoXTcW66cWdk2Zu">
            Interpellation 2003/04:388 av Mikael Oscarsson (kd) till statsrådet
            Lena Hallengren om barnomsorgen
          </p>
        </div>
        <div type="ipqSubmissionInfo">
          <p xml:id="i-HpG4WThNF57YJHbMJ2MT6h">
            den 26 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4eHK74aACWRZyTyfmFvKwQ">
            "Sverige var ett var de första länder som ratificerade konventionen
            om barnets rättigheter. Därmed har vi åtagit oss att garantera
            dessa rättigheter för alla barn och ungdomar i vårt eget land."
            Så skriver Lena Hjelm-Wallén i förordet till UD:s trycksak Konventionen
            om barnets rättigheter i juni 1996 (UD informerar 1996:2).
          </p>
          <p xml:id="i-EKcJSvsvngzpfNiKKsuUE1">
            I inledningen av FN:s barnkonvention fastslås att Sverige @ som
            en av konventionsstaterna @ är övertygat om att "familjen, såsom
            den grundläggande enheten i samhället och den naturliga miljön
            för alla dess medlemmars och särskilt för barnens utveckling och
            välfärd, bör ges nödvändigt skydd och bistånd så att den till
            fullo kan ta på sig sitt ansvar i samhället". Vidare erkänner
            Sverige att "barnet, för att kunna uppnå en fullständig och harmonisk
            utveckling av sin personlighet, bör växa upp i en familjemiljö,
            i en omgivning av lycka, kärlek och förståelse".
          </p>
          <p xml:id="i-PstDL78RzngEsmCJRGzVXu">
            Men kommer denna övertygelse och detta erkännande @ detta bindande
            åtagande @ till praktisk tillämpning i dagens svenska familjepolitik?
          </p>
          <p xml:id="i-7X6XvGDJdDhGf5QeJ2VizS">
            Svensk lag och rättstillämpning diskriminerar i dag barnfamiljer
            där en förälder är hemma och på så vis sköter omsorgen av sina
            barn själva. För att få del av den ekonomiska hjälpen, såsom pensionspoäng,
            sjukpenning, bostadsbidrag och annat från den allmänna samhällsservicen,
            tvingas föräldrarna lämna sina små i den offentliga barnomsorgen
            och att ställa sig till arbetsmarknadens förfogande. Svensk lag
            och rättstillämpning tar dessutom ingen hänsyn till hur bundet
            barnet är till sina föräldrar. Detta politiskt konstruerade system
            strider mot vad de flesta av oss kallar anständighet, solidaritet
            och grundläggande mänsklig frihet. Det går inte heller att blunda
            för att det strider mot FN:s barnkonvention.
          </p>
          <p xml:id="i-LhbYCY1gTbAxchSQFJdmkZ">
            Begreppet "familj" är borttaget ur svensk lagstiftning och tillämpning.
            Detta medför att det skydd, bistånd eller erkännande som FN:s
            barnkonvention garanterar familjen, alls inte kan erhållas från
            svensk lagstiftning. I stället motverkas familjerna av den svenska
            familjepolitiken. I sammanhanget kan vi notera att Sverige ligger
            i världstoppen vad gäller skilsmässor, tillfälliga samboförhållanden
            och ensamstående föräldrar.
          </p>
          <p xml:id="i-UT7SDdL1oq75nx61iLBG8e">
            Även om det är väsentligt med stöd till ensamstående föräldrar
            utifrån de särskilda behov de har, måste lag och rättstillämpning
            också följa det åtagande Sverige bundit sig till: att skydda och
            bistå familjen.
          </p>
          <p xml:id="i-7M3fM8hXQh7DAZPJRZKdiT">
            Den ovan citerade konventionstexten har sin utgångspunkt i ett
            barnperspektiv och nämner endast i förbigående det ansvar föräldrarna
            har gentemot sina barn, men den svenska föräldrabalken (1949:381)
            beskriver det mer utförligt. Där framgår att detta ansvar omfattar
            skyldigheten att ge barnen "en god omvårdnad, trygghet och fostran"
            samt att "hålla barnet under uppsikt". Men den svenska familjepolitiken
            leder @ högst avsiktligen @ till att föräldrarna i stället överlämnar
            sina små till utomstående för dessa uppgifter. Det vill säga,
            till personer eller institutioner som @ enligt svensk lag @ inte
            har ansvaret.
          </p>
          <p xml:id="i-HGYCnYimcbhkRf298DebZU">
            Av det ovan sagda kan man dra slutsatsen att svensk familjepolitik
            har mål och konsekvenser som kraftigt avviker från vad Sverige
            förbundit sig till, genom att ratificera FN:s barnkonvention med
            dess skrivelser enligt ovan. Det avviker även mot själva grundintentionen
            i hela konventionen som ofta sammanfattas med att "vid alla åtgärder
            som rör barnet @ skall barnets bästa komma i främsta rummet".
          </p>
          <p xml:id="i-HPirNCJrhQ8JZA1wdcmses">
            Regeringens familjepolitik har inte som primärt mål barnens bästa.
            Barnens situation får kommer i andra hand, samhällsekonomiska
            faktorer i första hand. För att dölja detta faktum används argumentet
            att det endast är inom den offentliga barnomsorgen som våra små
            kan få den sociala och pedagogiska stimulans de behöver. Den underförstådda
            innebörden är alltså att föräldrarna inte är tillräckligt kompetenta
            att ta hand om sina egna barn.
          </p>
          <p xml:id="i-AqufJT8JBZAtpp7t1CxRCW">
            Vi kan dock konstatera att Sverige genom att ratificera barnkonventionen
            redan har tagit ställning för att föräldrarna är tillräckligt
            kompetenta och att familjen är den bästa miljön för våra små.
          </p>
          <p xml:id="i-QvC9JfH38ZyYNfZc9Jvj6M">
            Att barnens situation i Sverige är anmärkningsvärt dålig i många
            avseenden, trots våra goda förutsättningar torde vara uppenbart.
            En analytisk komplikation är att problemen ofta börjar visa sig
            senare, inte sällan i samband med puberteten. Då visar det sig
            att vi i Sverige återigen ligger i världstoppen, denna gång i
            så föga smickrande avseenden som antal ungdomar som drabbas av
            depressioner, försöker ta livet av sig och lyckas med det, eller
            ordineras antidepressiva medel.
          </p>
          <p xml:id="i-CrVuv86vYgwdUW1NZqd6yy">
            Den barnpsykiatriska expertisen förefaller vara överens om att
            ett grundläggande problem för barnen är frånvaron av goda vuxenkontakter.
            Den bristen är en oundviklig konsekvens av en familjepolitik som
            har kvinnans frigörelse som mål, samt familjernas sönderfall och
            storskalig kollektiv barnomsorg som väl kända och medvetet accepterade
            konsekvenser. Av det ovan sagda drar vi slutsatsen att svensk
            familjepolitik har mål och konsekvenser som kraftigt avviker från
            vad FN:s barnkonvention föreskriver i Artikel 3 och 4:
          </p>
          <p xml:id="i-M4Cgx4ghUuqHQPYKvwTs6P">
            Artikel 3, pkt 1:
          </p>
          <p xml:id="i-PVSQ4KLf5kMtMX6fDfQfCt">
            Vid alla åtgärder som rör barn, vare sig de vidtas av offentliga
            eller privata sociala välfärdsinstitutioner, domstolar, administrativa
            myndigheter eller lagstiftande organ, ska barnets bästa komma
            i främsta rummet.
          </p>
          <p xml:id="i-WbYvsKwRKrfRsNbN551Jjm">
            Artikel 4
          </p>
          <p xml:id="i-CR1MnQU5ahU2HYaYQrXjV9">
            Konventionsstaterna ska vidta alla lämpliga lagstiftnings-, administrativa
            och andra åtgärder för att genomföra de rättigheter som erkänns
            i denna konvention. I fråga om ekonomiska, sociala och kulturella
            rättigheter ska konventionsstaterna vidta sådana åtgärder med
            utnyttjande till det yttersta av sina tillgängliga resurser och,
            där så behövs, inom ramen för internationellt samarbete.
          </p>
          <p xml:id="i-AxDP81zqaefc9pMhPMRYQ">
            Sverige saknar inte resurser, men vilja hos den politiska majoriteten
            att göra något åt saken.
          </p>
          <p xml:id="i-4dPmMsGwh3vdcVrXpGfws2">
            Till sist vill jag också ta upp det folkliga uppror som vuxit
            fram ute i kommunerna under de senaste åren, när det gäller bristen
            på valfrihet i barnomsorgen. Det är medborgare som upprörs över
            orättvisan i att inte barnomsorgspengarna fördelas till alla barn.
            De sitter inte tysta längre, utan tar initiativ till namninsamlingar
            med krav på folkomröstning för eller emot att ekonomiska resurser
            ska ges även till de föräldrar som inte utnyttjar den kommunala
            barnomsorgen.
          </p>
          <p xml:id="i-AC84ZjYEQJBPkfQzqczamo">
            Nu är det 53 kommuner som frågan aktualiserats i på ett eller
            annat sätt. I de kommuner där folkomröstningar redan har genomförts,
            har det blivit tydliga bifall till att kommunerna ska kunna fördela
            pengarna mer rättvist. Flera kommuner har därför skrivit till
            regeringen och begärt att få bli försökskommuner i väntan på den
            lagändring som krävs för att de ska kunna följa den demokratiskt
            uttalade folkviljan.
          </p>
        </div>
        <div type="ipQuestion">
          <p xml:id="i-7Uv8r9eTSAqKGvcrcj4VuU">
            Min frågor till statsrådet Hallengren är:
            <list rend="unordered">
              <item>
                1.Vilka åtgärder avser statsrådet att vidta för att uppfylla
                barnkonventionens intentioner att ge familjen nödvändigt skydd
                och bistånd så att den till fullo kan ta på sig sitt ansvar i
                samhället?
              </item>
              <item>
                2.Vilka åtgärder avser statsrådet att vidta för att ge föräldrarna
                större möjlighet att själva ta hand om sina barn?
              </item>
              <item>
                3.Kan statsrådet tänka sig att öppna för försöksverksamhet, som
                innebär att kommuner får möjligheten att följa den demokratiskt
                fastställda folkviljan om mer valfrihet i barnomsorgen exempelvis
                genom att kommunerna inför någon form av kommunalt vårdnadsbidrag?
              </item>
            </list>
          </p>
        </div>
      </div>
    </body>
  </text>
</TEI>
