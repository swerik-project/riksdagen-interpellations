<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0014">
  <teiHeader>
    <fileDesc>
      <titleStmt>
        <title>gymnasiepolitiken efter Västeråsmodellens avbrytande</title>
        <author>Leijonborg, Lars (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>gymnasiepolitiken efter Västeråsmodellens avbrytande till statsminister Göran Persson om gymnasiepolitiken efter Västeråsmodellens avbrytande</title>
          <idno type="rdwebb">GR1014</idno>
          <ref type="dokument_url_text">http://data.riksdagen.se/dokument/GR1014/text</ref>
          <ref type="dokument_url_html">http://data.riksdagen.se/dokument/GR1014</ref>
          <ref type="dokumentstatus_url_xml">http://data.riksdagen.se/dokumentstatus/GR1014</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NZES3NTTAs3ZaBTU3RVkYE</idno>
            <persName>Lars Leijonborg</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-EEoYi87EuUj77G2iUa2pDG" corresp="i-NZES3NTTAs3ZaBTU3RVkYE">
          <date when="2003-09-30"/>
        </correspAction>
        <correspAction type="received" xml:id="i-JFkpyxjWYMbnyT3ypmYQ56" corresp="i-3kVCtR7mCK6mW2F6oaBMR5">
          <date when="2003-09-30"/>
        </correspAction>
        <correspAction type="answered" xml:id="i-FYga77LNtxLq78CUpxEMHP" corresp="i-PzNviXpYSimQsvSkF9CmDz">
          <date when="2003-10-28"/>
        </correspAction>
        <correspContext corresp="i-FYga77LNtxLq78CUpxEMHP">
          <ref type="record" target="prot-200304--020">Riksdagens protokoll 2003/04:20 Tisdagen den 28 oktober</ref>
          <ref type="recordSection" target="unsetDivId">7 § Svar på interpellation 2003/04:14 om gymnasiepolitiken efter Västeråsmodellens avbrytande</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-RbqdgR8ZfoqiNKTakVu2dW">
            Interpellation 2003/04:14 av Lars Leijonborg (fp) till statsminister
            Göran Persson om gymnasiepolitiken efter Västeråsmodellens avbrytande
          </p>
        </div>
        <div type="ipqSubmissionInfo">
          <p xml:id="i-hqFmJ325StJi14QjXVtAX">
            den 30 september
          </p>
        </div>
      </div>
      <div type="ipqBody">
        <div type="ipContext">
          <p xml:id="i-P5mz2ka3XLoZp8DLWYBoxE">
            Denna interpellation om det svenska gymnasiets framtid ställs
            till statsministern, dels för att frågan berör relationen mellan
            regeringens politik och ett beslut fattat på den socialdemokratiska
            partikongressen, dels för att frågan fått en allmänpolitisk karaktär
            genom den roll den spelade inför valet 2002.
          </p>
          <p xml:id="i-B8K1FSKcaaSYxPe8FuP3hK">
            I november 2001 höll socialdemokraterna partikongress i Västerås.
            En uppmärksammad fråga var betygsfrågan. Med uttrycklig hänvisning
            till en försöksverksamhet just i Västerås beslöt kongressen att
            förorda en betygsfri grundskola, då betygens roll som urvalsinstrument
            skulle försvinna. I gymnasieskolan i Västerås hade nämligen ett
            system införts där alla ungdomar får komma in på sitt förstahandsval
            även om de saknar godkända betyg i kärnämnena.
          </p>
          <p xml:id="i-QTLDJeZHf4S1dvgqEtFV1y">
            "Västeråsmodellen" fick också stor betydelse för Gymnasiekommittén,
            som i sitt slutbetänkande föreslår att en del av modellen @ slopandet
            av förkunskapskraven i kärnämnena @ ska gälla i hela landet. Det
            individuella programmet ska avskaffas, och elever som saknar grundskolekunskaper
            i läsning, skrivning och räkning ska läsa i fatt samtidigt som
            de ska tillgodogöra sig ett ordinarie gymnasieprogram.
          </p>
          <p xml:id="i-RXmabuffpw5dXjEqcvBJyy">
            Men nu har socialdemokraternas mönsterkommun för hur gymnasieskolan
            ska utformas givit upp. Västerås kommun avbryter sin försöksverksamhet.
            Det socialdemokratiska kommunalrådet Åke Hillman säger till Kommunaktuellt
            att de trodde att de var snälla mot eleverna, men att de nu måste
            återinföra förkunskapskraven, eftersom betygen rasat i såväl grundskola
            som gymnasium. Till Ekot säger Åke Hillman att han "tror att det
            hängde ihop med att man vet att man kommer in på det önskade programmet,
            oberoende av om man har fullständiga betyg. Det gjorde att det
            blev svårare för både lärare och föräldrar och skolledningen att
            motivera och få eleverna engagerade i att få fullständiga betyg".
          </p>
          <p xml:id="i-2Li8LxdLXdkysHZfYs5mnC">
            Västeråselevernas resultat hör nu till de sämsta i landet. Åke
            Hillman varnar för att försöka upprepa Västeråsexperimentet i
            hela landet.
          </p>
          <p xml:id="i-FjpJfFKRXH6b8Y5nNwtuQV">
            Det är inte första gången socialdemokraternas politik att avveckla
            betygen, eller åtminstone dess betydelse, får svidande kritik.
            En rad tunga remissinstanser har haft starka invändningar mot
            Gymnasiekommitténs betänkande. Högskoleverket konstaterade i sitt
            remissvar att om de som inte klarat grundskolan ska komplettera
            i gymnasiet medan de läser de ordinarie gymnasiekurserna krävs
            "mycket studiemotiverade elever." Men det torde vara ovanligt
            att det är just de mycket studiemotiverade eleverna som har stora
            kunskapsluckor. Statskontoret befarar att kraven i såväl gymnasiet
            som i grundskolan kommer att sänkas. Ekonomistyrningsverket varnar
            för att förslaget ger minskade incitament för studier och sämre
            samlad kvalitet på de utexaminerade studenterna. Även Kommunförbundet
            befarar att fri intagning till gymnasiet kan sänka elevernas motivation.
          </p>
          <p xml:id="i-BpHHbdUcq9PLVwNJJrm9tP">
            Gymnasieskolan får redan i dag ta över problem som borde ha lösts
            i grundskolan. I stället för att ge elever det stöd och den tid
            de behöver för att få tillräckliga kunskaper i grundskolan, skjuts
            problemet på framtiden. Det individuella programmet skulle bli
            ett undantag i gymnasiets totala organisation, enligt dåvarande
            skolministern Göran Persson. Men i dag är det individuella programmet
            gymnasiets tredje största program. Tanken är att eleverna ska
            komplettera sina kunskaper för att bli behöriga till ett riktigt,
            nationellt gymnasieprogram. Det individuella programmet misslyckas
            dock i verkligheten med att hjälpa eleverna att gå över till ett
            nationellt program. Bara 13 % av eleverna som inlett sin gymnasiekarriär
            på det individuella programmet har fyra år senare fullföljt sin
            utbildning och fått slutbetyg.
          </p>
          <p xml:id="i-PZ8a3j2EzGSXLFX7dseRps">
            Alla som verkar inom skolans värld skulle vara betjänta av ett
            besked om regeringen tar intryck av den massiva kritik som Gymnasiekommitténs
            förslag har fått.
          </p>
          <p xml:id="i-CHSoLFovF3PPujNwVSkUVE">
            Mot bakgrund av det ovan anförda vill jag fråga statsministern:
          </p>
          <p xml:id="i-Dsd9FFXY6bEdbQ62kCvajY">
            Är statsministern redo att mot bakgrund av remissinstansernas
            kritik samt erfarenheterna från Västerås nu verka för att Gymnasiekommitténs
            förslag inte kommer att genomföras?
          </p>
        </div>
      </div>
    </body>
  </text>
</TEI>
