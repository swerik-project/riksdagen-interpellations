<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0130">
  <teiHeader>
    <fileDesc>
      <titleStmt>
        <title>tågtrafiken och statens ansvar</title>
        <author>Svensson Smith, Karin (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>tågtrafiken och statens ansvar till näringsminister Leif Pagrotsky om tågtrafiken och statens ansvar</title>
          <idno type="rdwebb">GR10130</idno>
          <ref type="dokument_url_text">http://data.riksdagen.se/dokument/GR10130/text</ref>
          <ref type="dokument_url_html">http://data.riksdagen.se/dokument/GR10130</ref>
          <ref type="dokumentstatus_url_xml">http://data.riksdagen.se/dokumentstatus/GR10130</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <persName>Karin Svensson Smith</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <persName>Ulrica Messing</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KPYMchPxzPQB9GTkmqL9B7" corresp="i-5QNmudGpnjjRJCTYzakn9H">
          <date when="2003-11-20"/>
        </correspAction>
        <correspAction type="received" xml:id="i-LokpWmo6sU9LKqCaor1JE3">
          <date when="2003-11-20"/>
        </correspAction>
        <correspAction type="answered" xml:id="i-NpkP5uMpnsBMdBqzdCpEQE">
          <date when="2003-12-05"/>
        </correspAction>
        <correspAction type="received" xml:id="i-Ndsmbafn9TXfDQX29Msfif" corresp="i-V19ff9MeDZhTGpv5xEprbu">
          <date when="2003-11-20"/>
        </correspAction>
        <correspAction type="answered" xml:id="i-VfHciiVCY8DPfhT3sFidTx" corresp="i-L7Ay5GaFaMutWEX7utMv62">
          <date when="2003-12-05"/>
        </correspAction>
        <correspContext corresp="i-VfHciiVCY8DPfhT3sFidTx">
          <ref type="record" target="prot-200304--043">Riksdagens protokoll 2003/04:43 Fredagen den 5 december</ref>
          <ref type="recordSection" target="unsetDivId">5 § Svar på interpellation 2003/04:130 om tågtrafiken och statens ansvar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-58cM2JNeYC6FhU5foZsUL5">
            Interpellation 2003/04:130 av Karin Svensson Smith (v) till näringsminister
            Leif Pagrotsky om tågtrafiken och statens ansvar
          </p>
        </div>
        <div type="ipqSubmissionInfo">
          <p xml:id="i-XLkqpNEo5YBjhE7A9ZBNuj">
            den 20 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5okJXBj3mXtCnKFukAJA9i">
            SJ befinner sig i kris och är tvungen att vidta mycket drastiska
            åtgärder för att minska sina kostnader. SJ måste förbättra sitt
            resultat med 700 miljoner under tre år. För att klara detta planerar
            SJ att koncentrera verksamheten för tågpersonalen till 19 av dagens
            25 orter och att bemanningen på tågen sänks. Avgångar som inte
            får tillräckligt många passagerare dras in. Många orter blir av
            med sina tågstopp.
          </p>
          <p xml:id="i-WjCx9YRqdSpbvLj4ZzYKPD">
            I Dalsland kommer till exempel Oslo@Göteborgs-tågen inte att
            stanna. De regionala trafikhuvudmännen kommer att få ökade kostnader
            eftersom möjligheten att köpa platser på SJ:s tåg minskar. Sommartrafiken
            blir utsatt för stora nedskärningar. Reservkapaciteten kommer
            att krympas, vilket leder till att de tågstörningar som drabbar
            passagerarna ökar i omfattning.
          </p>
          <p xml:id="i-Bi3DwbcJGtK81VNZBHt6Ah">
            Självklart finns det en mycket stark opinion mot dessa förändringar
            eftersom folk med rätta förväntar sig att staten ska ta ett regionalpolitiskt
            ansvar, att staten ska vara ett föredöme som arbetsgivare och
            att staten ska mena allvar med sin klimatpolitik och erbjuda alternativ
            till biltrafiken. Med den nuvarande järnvägspolitiken har SJ inget
            sådant ansvar. Deras företagsekonomiska resultat är, enligt ägaren
            statens uppdrag, överordnat alla samhällsekonomiska hänsyn.
          </p>
          <p xml:id="i-SCs4z1Kc8VHH2Mw4ojMydn">
            Att SJ och alla andra tågoperatörer (ingen av dem redovisar vinst)
            har dålig ekonomi beror också delvis på att tågtrafiken i princip
            täcker de externa kostnader den förorsakar samtidigt som den ska
            konkurrera med biltrafik och flyg, där skatter och avgifter inte
            alls täcker de kostnader trafiken ger upphov till i form av klimatförändringar,
            miljörelaterad ohälsa, trafikolyckor, korrosion och övergödning
            med mera.
          </p>
          <p xml:id="i-G7zkwRMpNroy4jyHKy7NBV">
            Statens järnvägar
          </p>
          <p xml:id="i-UjaqnueDUmr2SoBaW7tHE3">
            Att SJ befinner sig i kris beror bland annat på att staten inte
            tagit sitt ägaransvar på tillräckligt allvar. Vänsterpartiet har
            förvisso ställt sig bakom regeringens önskan att ge ett ägartillskott.
            Vi anser att SJ har en strategiskt viktig roll i den omställning
            till ett långsiktigt hållbart transportsystem som vi tillsammans
            med regeringen lade grunden för när vi via infrastrukturpropositionen
            kom överens om att anslå 101,5 miljarder till järnvägen de närmaste
            tolv åren. Men en förutsättning för att det ska vara någon glädje
            med nya spår är att det finns fungerande och pålitlig järnvägstrafik
            på dem.
          </p>
          <p xml:id="i-BLNU5KUNCmTzFGWt4WeFfe">
            När riksdagen beslutade att dela upp dåvarande Statens järnvägar
            till en infrastrukturhållare @ Banverket och en tågoperatör, SJ,
            var Vänsterpartiet ensamt om att rösta emot.
          </p>
          <p xml:id="i-TEBnbER9Wdy4PfaMcm6R1h">
            Vi befarade att det skulle bli problem med ansvaret för det som
            inte självklart tillhör den ene eller den andre: järnvägsstationer,
            tågtrafikledning etcetera. Detta problem har ökat i omfång när
            SJ styckats upp i olika bolag och fler järnvägsoperatörer släppts
            in på spåren. Även dessa förändringar motsatte vi oss som enda
            parti eftersom vi inte trodde att det skulle bli bättre för tågtrafiken.
          </p>
          <p xml:id="i-W6ZQNRUCwSvcYbkpsp7XA3">
            Stöd för vårt resonemang fanns i den rapport som revisionsfirman
            Price Waterhouse lämnat till Näringsdepartementet. Att kunna uppbringa
            företagsekonomisk lönsamhet i varje del av de nya bolagen med
            de förutsättningar som gavs var en omöjlig uppgift.
          </p>
          <p xml:id="i-41QvLDkFSgTw77JZEmiCoS">
            Underhållet kan tjäna som exempel. Det lades i bolaget Euromaint
            som staten sedan förgäves försökt sälja under en längre tid. Under
            ett ständigt hot om utförsäljning, en stark press på minskade
            kostnader och fattiga beställare kan underhållet inte bli av allra
            bästa kvalitet. Allvarliga brister har också påtalats av Järnvägsinspektionen
            vid åtskilliga tillfällen. Detta är inte bra för marknadsföringen
            av järnvägen som det säkra transportslaget.
          </p>
          <p xml:id="i-AEdKdkoany2tz5TocVNX6q">
            Svenska erfarenheter av avreglering
          </p>
          <p xml:id="i-H5GDuwHDgLmVDCeXMvpzjz">
            Den oklara ansvarsfördelningen och en alltför hårt driven konkurrensutsättning
            ledde till stora problem för tågpendlarna under vintern 2001/02.
            När Sydvästen (som vann upphandlingen av trafiken på Västkustbanan)
            gick i konkurs fick SJ snabbt träda in och rädda trafiken. Det
            nya bantade SJ kommer knappast att ha reservkapacitet för att
            göra dylika räddningsaktioner i framtiden.
          </p>
          <p xml:id="i-J1i42VxyzTuK6fMWs1AL9N">
            Det grundläggande syftet med konkurrens anges vara att det "skall
            leda till en ökad konsumentnytta". Införande av konkurrens är
            inget mål i sig, utan ett medel för ökad effektivitet, mångfald
            och produktkvalitet, till nytta för det allmänna och för konsumenterna."
            (Leif Pagrotsky i riksdagen den 4 december 2002).
          </p>
          <p xml:id="i-75KzjpCaJQYu9ajV43Lj58">
            Riksdagen har lagt fast sex mål för trafikpolitiken: trafiksäkerhet,
            transportkvalitet, tillgänglighet, miljö, regional utveckling
            och jämställdhet.
          </p>
          <p xml:id="i-VHcbHdvB8LCuuez4sJYDWB">
            I riksdagsbeslutet ingår också att de samhällsekonomiskt mest
            effektiva metoderna för att nå målen ska användas. Det som är
            företagsekonomiskt lönsamt är inte nödvändigtvis det som är bäst
            för samhällsekonomin. När Green Cargo (före detta SJ gods) slutar
            köra frakter för att det är för små enheter ökar det samhällets
            kostnader för vägunderhåll (eftersom en 60 tons långtradare sliter
            lika mycket på vägen som 75 000 personbilar), trafikolyckor ökar
            och så vidare.
          </p>
          <p xml:id="i-SGeoMXUtfSxGnu4kBGorNV">
            Det som är god ekonomi för ett av de avstyckade bolagen kan leda
            till katastrof för andra bolag. Järnvägsstationerna lades i ett
            bolag, Jernhusen, som skulle skötas strikt företagsekonomiskt.
            Ca 100 järnvägsstationer gick ut till försäljning och för resten
            av fastigheterna höjdes hyrorna till nivåer som i flera fall tvingade
            tågoperatörerna att flytta.
          </p>
          <p xml:id="i-FYJ6nvvEwfKedd8VTNsgjn">
            Internationella erfarenheter av avreglering
          </p>
          <p xml:id="i-2wcBSKvENWvAi6rQ2kMNPZ">
            I EU har den svenska regeringen verkat för att bryta upp nationella
            monopol inom järnvägstrafiken. Teknisk kompatibilitet är givetvis
            väsentligt för att öka den gränsöverskridande trafiken. Men det
            finns förklarliga skäl till att Frankrike, Tyskland med flera
            länder är skeptiska till att stycka sönder ansvaret för själva
            tågtrafiken. Erfarenheterna från de länder som genomfört avregleringarna
            har visat att nackdelarna övervägt fördelarna, för att uttrycka
            sig milt.
          </p>
          <p xml:id="i-HBq5PNXHBwYjbjNeyjGGsM">
            I Nya Zeeland, som privatiserade banor och trafik för tio år
            sedan, har nu regeringen tagit tillbaka merparten av tågtrafiken
            och spåren. Samma sak håller på att hända i den av Australiens
            delstater som valde samma väg. Minskat utbud av tågtrafik, ökande
            opålitlighet och sänkta hastigheter (40 km/h) på grund av bristande
            underhåll motiverade omsvängningen. De privata operatörerna hade
            kraftigt överskattat potentialen för kostnadsreduktioner.
          </p>
          <p xml:id="i-JikxuHx4wizyCkY4nxTFf1">
            Londons borgmästare Ken Livingstone har sagt att "man måste vara
            hjärndöd för att inte förstå riskerna med en privatisering". Efter
            ett antal stora tågolyckor med dödsoffer har labourregeringen
            återtagit kontrollen över spåren och ytterligare privatisering
            av tågtrafiken har upphört.
          </p>
          <p xml:id="i-VBJ6TnSdV9hwDFWQMuADsa">
            Utvärdera avregleringen
          </p>
          <p xml:id="i-CHBNKQWDgbBrokFwoFKCtY">
            Det är dags att tänka om! Att det inte går att köra om på spåren
            är en teknisk begränsning som inte ens de mest hängivna marknadsekonomer
            rår på. Det är ingen tillfällighet att rese- och turistbranschen
            anger avregleringen som ett av de största hindren för att skapa
            attraktiva resepaket för sina kunder. Det är dags för den utvärdering
            dåvarande näringsminister Björn Rosengren flaggade för i juni
            2002.
          </p>
        </div>
        <div type="ipQuestion">
          <p xml:id="i-XfSZ6hsKRjS2gtyqMuGBoL">
            Leif Pagrotsky meddelar i ett riksdagsfrågesvar den 27 augusti
            2003 att "regeringen anser dock att det är av värde att även få
            en samlad bild av resultatet av de utvärderingar som har gjorts
            över de avreglerade sektorerna och avser därför under hösten initiera
            att en sådan översyn görs". Då anser Vänsterpartiet att följande
            frågor bör bli besvarade:
            <list rend="unordered">
              <item>
                Har de angivna målen med avregleringen och konkurrensutsättningen
                nåtts?
              </item>
              <item>
                Har avregleringen och konkurrensutsättningen blivit en belastning
                eller en tillgång för statens budget och den samlade samhällsekonomin?
              </item>
              <item>
                Har det blivit lättare eller svårare att nå de transportpolitiska
                målen? Upplever de anställda att de har fått bättre eller sämre
                möjligheter att göra ett fullgott arbete?
              </item>
              <item>
                Vad är bäst för resenären och godstransportköparen?
              </item>
            </list>
          </p>
        </div>
        <div type="ipQuestion">
          <p xml:id="i-A6dFDKXiaRjtDMBzPqhn64">
            Jag vill fråga ministern:
            <list rend="unordered">
              <item>
                1.När avser ministern att ta inititiv till att tillsätta en utredning
                för att utvärdera avregleringen av järnvägstrafiken?
              </item>
              <item>
                2.Har ministern gjort någon bedömning av huruvida staten ska
                kunna ta ansvar för samhällsekonomi och de transportpolitiska
                målen när alla järnvägsoperatörer styrs av företagsekonomiska
                principer?
              </item>
            </list>
          </p>
        </div>
      </div>
    </body>
  </text>
</TEI>
