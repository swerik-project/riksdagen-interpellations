<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0499">
  <teiHeader>
    <fileDesc>
      <titleStmt>
        <title>bristande kunskaper om könsmaktsordningen</title>
        <author>Schyman , Gudrun (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>bristande kunskaper om könsmaktsordningen till utbildningsminister Thomas Östros om bristande kunskaper om könsmaktsordningen</title>
          <idno type="rdwebb">GR10499</idno>
          <ref type="dokument_url_text">http://data.riksdagen.se/dokument/GR10499/text</ref>
          <ref type="dokument_url_html">http://data.riksdagen.se/dokument/GR10499</ref>
          <ref type="dokumentstatus_url_xml">http://data.riksdagen.se/dokumentstatus/GR10499</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <persName>Gudrun Schyman</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KSahdSDY62XDsLxnvE7uVM" corresp="i-LzYBGnvuhNHdQ7LQKPA6UJ">
          <date when="2004-05-17"/>
        </correspAction>
        <correspAction type="received" xml:id="i-JQKWJvrdEDensovSvufVwc" corresp="i-PzNviXpYSimQsvSkF9CmDz">
          <date when="2004-05-18"/>
        </correspAction>
        <correspAction type="answered" xml:id="i-R57XMMzXgxLeFVwgpQkBLR">
          <date when="2004-06-14"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EM9yRv9uKPZ6CK4UGBzkJD">
            Interpellation 2003/04:499 av Gudrun Schyman (v) till utbildningsminister
            Thomas Östros om bristande kunskaper om könsmaktsordningen
          </p>
        </div>
        <div type="ipqSubmissionInfo">
          <p xml:id="i-4hh6yD58PaRmoGMztrBR8z">
            den 17 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-RhyQJFaoDWEUmcYiyd23xb">
            Tidigare under året har jag ställt ett antal skriftliga frågor
            till utbildningsministern, om avsaknaden av kunskaper om könsmaktsordningen,
            både i skolans undervisning och i lärarutbildningen. Jag har fått
            utförliga svar med rikliga hänvisningar till skollagar, läroplaner
            och styrdokument.
          </p>
          <p xml:id="i-5oTeY1b3AZg4GxgTRPUQRb">
            Genomgående talas där om att verksamheterna, det vill säga själva
            arbetet, ska utformas så att könsmönster förändras och bryts.
            Skolan ska vara en plats där grunden läggs för ett samhälle med
            mer jämställda och jämlika strukturer än dagens. I skollagen (1
            kap. 2 §) står att verksamheten ska utformas i överensstämmelse
            med grundläggande demokratiska värderingar och att alla som verkar
            i skolan ska främja jämställdhet mellan könen och aktivt motverka
            alla former av kränkande behandling.
          </p>
          <p xml:id="i-5QZ7uVGy8HFzQKdQrnv86Q">
            I läroplanerna formuleras verksamheternas värdegrund och uppdrag.
            I Lpo 94 står att skolan aktivt och medvetet ska främja kvinnors
            och mäns lika rätt och möjligheter. Undervisningen ska både förmedla
            demokratiska värderingar och bedrivas i demokratiska arbetsformer.
          </p>
          <p xml:id="i-JhFJPn4ZE84YnBw4dvKXDZ">
            Under året som gått har jag haft möjlighet att besöka många skolor,
            i olika årskurser, främst högstadiet och gymnasiet, men också
            högskolor. Ofta har jag varit inbjuden av elever eller grupper
            av elever. Till exempel kan en del elever ha tagit initiativ till
            en jämställdhetsdag på skolan och i samband med det bjudit in
            till en föreläsning om feminism i aulan. Andra har använt elevkåren
            eller studentföreningen som arrangör. Intresset från eleverna,
            manifesterat i välfyllda aulor, har varit stort. Någon enstaka
            gång har en enskild lärare varit initiativtagare, då till sin
            egen klass. I samtal, efter föreläsningens slut, har eleverna
            framfört krav på kunskaper. Om löneskillnaderna mellan män och
            kvinnor, handeln med kvinnors kroppar för sexuella ändamål, och
            mäns våld mot kvinnor, könsstereotypa livsval, vad som påverkar
            och styr skapandet av könsidentiteter, reklamens roll och så vidare.
            Listan kan göras lång och sammanfattas bäst i termerna könsmaktsordning
            och patriarkal maktordning.
          </p>
          <p xml:id="i-E3bp39uRJfBa6di2vtni5b">
            Den struktur som, enligt regeringens skrivelse (skr. 2002/03:140)
            "Jämt och ständigt" möter oss överallt i vardagen och som "följer
            oss från det vi föds och första gången möter världen, till dagis,
            till skolan, till arbetslivet och till livets slut". Det system
            som "begränsar såväl kvinnors som mäns möjligheter att utvecklas
            till individer, begränsar demokratin och utgör ett hinder för
            tillväxt, eftersom kvinnors och mäns fulla kompetens och resurser
            inte tas till vara".
          </p>
          <p xml:id="i-KB3HpEvd71kXh5YAtwSdZf">
            Vid flera tillfällen har jag, förutom att bli mottagen av de
            som bjudit in, också välkomnats av rektor på skolan. Oftast en
            varmt välkomnande rektor som med synbar stolthet berättar om att
            man på den här skolan minsann stöder elevernas egna initiativ.
            När jag då frågat varför det inte varit självklart för rektorn
            själv att ta motsvarande initiativ, har svaren varierat. Från
            urskuldande och ursäktande, till ett resonerande om att det inte
            har funnits något större intresse i lärarkollegiet.
          </p>
          <p xml:id="i-TCRq6K1g5LNeYVAZup47Eh">
            Den här erfarenheten är större än att jag ska tro att det handlar
            om slump eller enskildheter. Den är så omfattande att jag tycker
            mig se ett mönster. Nämligen att kunskapen om könsmaktsordningen
            inte finns närvarande i skolans undervisning. I skolans värld
            verkar kunskapen om den i särklass mest mäktiga maktordning vi
            känner, ha reducerats till en fråga om attityder och förhållningssätt.
          </p>
          <p xml:id="i-8rb5XNBpJjc7dftTebVdgU">
            Risken för att skolan i själva verket förstärker den förhärskande
            (makt)ordningen blir då uppenbar. Fler och fler vittnar också
            om hur könsfixering och sexuella trakasserier krupit allt längre
            ned i åldrarna, och att skolkulturen i sig blivit en källa till
            makt och förtryck på grundval av kön. Naturligtvis i starkt samspel
            med andra aktörer, som finns i konsumtions- och medieindustri
            och i samhället i stort.
          </p>
        </div>
        <div type="ipQuestion">
          <p xml:id="i-BUcNuuXyvmVhHNGhR7duUU">
            Mot bakgrund av ovanstående vill jag fråga utbildningsminister
            Thomas Östros:
            <list rend="unordered">
              <item>
                1. Vilka initiativ är utbildningsministern beredd att vidta för
                att unga människor ska få en tillräcklig kunskapsgrund för att
                kunna förstå det omgivande samhällets maktstruktur, som grund
                för deras eget identitetsskapande?
              </item>
              <item>
                2. Vilken roll kommer utbildningsministern att verka för att
                skolan ska ha i upplysningen om demokratins nuvarande brister
                i vårt samhälle?
              </item>
            </list>
          </p>
        </div>
      </div>
    </body>
  </text>
</TEI>
