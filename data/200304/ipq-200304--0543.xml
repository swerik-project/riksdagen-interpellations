<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0543">
  <teiHeader>
    <fileDesc>
      <titleStmt>
        <title>kvinnolöner</title>
        <author>Pilsäter, Karin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kvinnolöner till statsminister Göran Persson om kvinnolöner</title>
          <idno type="rdwebb">GR10543</idno>
          <ref type="dokument_url_text">http://data.riksdagen.se/dokument/GR10543/text</ref>
          <ref type="dokument_url_html">http://data.riksdagen.se/dokument/GR10543</ref>
          <ref type="dokumentstatus_url_xml">http://data.riksdagen.se/dokumentstatus/GR10543</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <persName>Karin Pilsäter</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-2jfShs3Nfh84p3gzLuPyxX" corresp="i-6kLJbGLpwB9hYxDrVrkcqF">
          <date when="2004-05-21"/>
        </correspAction>
        <correspAction type="answered" xml:id="i-7fPCqvKKckF1nbjPDhkY1F">
          <date when="2004-06-14"/>
        </correspAction>
        <correspAction type="answered" xml:id="i-Vw4b5bSCaitUi2L9jAhaPY">
          <date when="2004-06-14"/>
        </correspAction>
        <correspAction type="received" xml:id="i-EURP3zifYAGCxzmSh79Kvn" corresp="i-3kVCtR7mCK6mW2F6oaBMR5">
          <date when="2004-05-24"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-4uYVZ9kvEPh3d5aJJy6F12">
            Interpellation 2003/04:543 av Karin Pilsäter (fp) till statsminister
            Göran Persson om kvinnolöner
          </p>
        </div>
        <div type="ipqSubmissionInfo">
          <p xml:id="i-XU4t2W6E6bhq58EMShkzGs">
            den 21 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-NBUxwWAV7zAXRhBjbhDQYp">
            I samband med den internationella kvinnodagen för tre år sedan
            gick statsminister Göran Persson ut och lovade krafttag mot de
            orättvisa kvinnolönerna. Strax innan hade jämställdhetslagen skärpts
            och nya regler om kartläggning, analys och treårig handlingsplan
            för jämställda löner trätt i kraft. Med den nya lagstiftningen
            skulle de osakliga löneskillnaderna mellan könen vara åtgärdade
            inom tre år lovade Persson i en debattartikel i Aftonbladet den
            7 mars 2001.
          </p>
          <p xml:id="i-GP3KrjXHa8k3nY8wofHwzU">
            Nu har mer än tre år gått. Med facit i hand kan man konstatera
            att kvinnorna svikits. De orättvisa löneskillnaderna har varken
            minskat eller försvunnit. De nya reglerna om kartläggning, analys
            och handlingsplan förefaller helt ha saknat effekt.
          </p>
          <p xml:id="i-9EdSso5cKS1T52Ez9zy1NU">
            För det första är efterlevnaden av de nya reglerna extremt låg.
            Sommaren 2003 presenterade JämO resultatet av den största granskning
            som myndigheten någonsin genomfört. Av den framkom att efterlevnaden
            av reglerna om kartläggning, analys och handlingsplan för jämställda
            löner var mycket låg. Av de ca 500 privata arbetsgivare som omfattades
            av granskningen ansåg knappt 4 % att en lönejustering behövde
            göras som ett resultat av kartläggningen och analysen. JämO gjorde
            bedömningen "att de förändrade lönekartläggningsbestämmelserna
            hittills inte nämnvärt påverkat vare sig lönebildning eller löneskillnader.
            De få undantagen bekräftar regeln". Förra året redovisade JämO
            också det granskningsarbete som gjorts beträffande elva statliga
            myndigheter samt Regeringskansliet. Av rapporten framgår att inte
            ens Regeringskansliet levde upp till de krav som lagen ställer.
          </p>
          <p xml:id="i-DwKas8M6oVEy94jy41bpU5">
            För det andra har regeringen på grund av sin ideologiska motvilja
            mot att genomföra reformer som kunnat stärka kvinnors position
            i arbetslivet motverkat kvinnors löneutveckling. Det är orsakerna,
            inte bara symtomen som måste angripas. Eftersom merparten av löneskillnaderna
            inte utgör ren diskriminering och inte utgör oskäliga skillnader
            hos samma arbetsgivare, måste strukturella reformer genomföras.
            De orsaker som ligger till grund för olika värdering och olika
            möjligheter på arbetsmarknaden måste angripas.
          </p>
          <p xml:id="i-2tTdKePEZQqUPPUoV7cqKx">
            I samhället finns en lång rad strukturer, värderingar och invanda
            mönster i synen på hur arbete ska organiseras, hur människor värderas
            och vilka möjligheter och förväntningar som finns på människor.
            Förändringar måste ske inom familjeliv såväl som arbetsliv, inom
            offentlig såväl som privat sektor. Regeringens företrädare är
            ofta snabba och aktiva när det gäller att påtala brister inom
            den privata sektorn, företeelser som man inte har, och i många
            fall inte ska ha, politiska redskap att förändra. Det finns däremot
            ett antal områden där det enbart är de politiska församlingarna
            som har makten att förändra. Där är aktiviteten från regeringens
            sida desto lägre, för att inte säga att man i många fall till
            och med motarbetar och försvårar förändringar, låt mig nämna några
            exempel.
          </p>
          <p xml:id="i-2b81XLYx1cqgrKZauAMH1r">
            De offentliga monopolen inom utbildning, vård och omsorg hindrar
            kvinnor i praktiken att i hög utsträckning välja arbetsgivare
            och bidrar till att hålla nere lönerna. De hindrar kvinnor från
            att starta och driva företag inom de branscher där många kvinnor
            har sin kompetens och vill fortsätta verka. I stället för att
            bryta upp kommer man gång på gång med olika förslag för att försvåra
            privat drivna alternativ inom den offentligt finansierade servicesektorn.
          </p>
          <p xml:id="i-BruGzYJnB4KYwHVtNGYA3J">
            Regeringen motsätter sig kategoriskt alla förslag till att underlätta
            framför allt småbarnsfamiljers möjligheter att köpa hushållstjänster.
            Detta cementerar kvinnornas nuvarande situation som huvudansvariga
            för hem och familj. Att dela på ansvaret för hem och barn är viktigt,
            men fortfarande innebär det att halva arbetet är kvar, vilket
            är svårt att förena med en mera omfattande satsning på yrkeskarriär.
            Då regeringen och deras stödpartier nu återinför så kallade ROT-avdrag,
            befästs synen på kvinnors traditionella hushållsansvar som mindre
            viktigt medan männens traditionella ansvar är mera viktigt, mera
            kvalificerat och mera samhällsnyttigt.
          </p>
          <p xml:id="i-MfnP8sG3tTdsoqfkRmxDs4">
            För det tredje måste valet av metod för att sätta stopp för orättvisa
            löner utvärderas. Tanken var att de nya reglerna skulle fungera
            som verktyg för arbetsgivarna att sätta löner som lever upp till
            principen lika lön för lika arbete och på så sätt motverka lönediskriminering.
            Om det finns löneskillnader mellan kvinnor och män som utför lika
            eller likvärdigt arbete måste de vara sakligt grundade. Annars
            kan det vara fråga om diskriminering som är förbjuden i lag.
          </p>
          <p xml:id="i-DdLHv6smW3ojcDYNQRxNua">
            Att kräva av arbetsgivare att de ska kartlägga och analysera
            löneskillnader är ett sätt att sätta fokus på sådana löneskillnader
            som eventuellt förekommer endast på grund av könstillhörighet.
            Det kan synliggöra problemet med osakliga löneskillnader för arbetsgivare
            som aldrig tidigare reflekterat över problemet. Det kan också
            öka medvetenheten om att kvinnors och mäns arbeten värderas olika
            och på så sätt förebygga lönediskriminering. När det gäller handlingsplanen
            för jämställda löner finns det däremot anledning att ifrågasätta
            metodiken. Det är mycket möjligt att handlingsplanen kan korrigera
            osakliga löneskillnader i enskilda fall, men bara på den enskilda
            arbetsplatsen. För att förändra det faktum att typiska kvinnojobb,
            särskilt inom offentliga sektorn, är lågbetalda och att kvinnor
            i högre grad jobbar deltid är bestämmelsen om handlingsplan värdelös.
            Med en handlingsplan kommer man inte åt det allra största jämställdhetsproblemet,
            nämligen att kvinnor tjänar mindre @ har lägre inkomster @ än
            män.
          </p>
          <p xml:id="i-Jz9tpKTjjQmje3nPcdQKVt">
            Dessutom påverkas lönerna också i hög grad av konjunkturläge
            och den offentliga sektorns ekonomiska situation. I dag byter
            människor jobb oftare än förr och individuell lönesättning är
            utbredd. Nya anställningsformer och uthyrningsföretag har blivit
            vanligare. I många fall handlar det inte bara om vilken lön en
            arbetsgivare kan erbjuda, utan också vilka löner andra arbetsgivare
            erbjuder den anställda. Treårsperspektivet framstår därför som
            en statisk teoretisk modell som i många fall kan omkullkastas
            av en enda rekrytering.
          </p>
          <p xml:id="i-NrmMeahyaFBJ7S813Yyy36">
            Folkpartiet var det parti som i regeringsställning såg till att
            den första jämställdhetslagen infördes för snart 25 år sedan.
            Den har spelat en viktig roll för att stärka framför allt kvinnornas
            ställning på arbetsmarknaden. Lagstiftningen har senare utvecklats
            under stark påverkan från EG-rätten och principen om lika lön
            för lika och likvärdigt arbete ska upprätthållas i Sverige. Men
            för att lyckas med detta krävs det en bred strategi. Att enbart
            luta sig mot ett par paragrafer i jämställdhetslagen är uppenbart
            inte tillräckligt. De bakomliggande orsakerna och strukturerna
            måste förändras. Detta är ett övergripande ansvar för regeringen.
          </p>
        </div>
        <div type="ipQuestion">
          <p xml:id="i-5SHq1TaQXQQNdANB9tjFxu">
            Av det ovan anförda vill jag därför fråga statsministern:
            <list rend="unordered">
              <item>
                1.På vilket sätt avser statsministern att leva upp till löftet
                att de orättvisa kvinnolönerna ska försvinna?
              </item>
              <item>
                2.Vad avser statsministern att göra för att kvinnor ska ha möjlighet
                att välja fler än en arbetsgivare inom vård- och omsorgssektorn?
              </item>
              <item>
                3.Vilka åtgärder avser statsministern att vidta för att underlätta
                för kvinnor och män att dela ansvar för hem och barn?
              </item>
            </list>
          </p>
        </div>
      </div>
    </body>
  </text>
</TEI>
