<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0270">
  <teiHeader>
    <fileDesc>
      <titleStmt>
        <title>reklam riktad till barn och ungdomar</title>
        <author>Persson, Catherine (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>reklam riktad till barn och ungdomar till jordbruksminister Ann-Christin Nykvist om reklam riktad till barn och ungdomar</title>
          <idno type="rdwebb">GR10270</idno>
          <ref type="dokument_url_text">http://data.riksdagen.se/dokument/GR10270/text</ref>
          <ref type="dokument_url_html">http://data.riksdagen.se/dokument/GR10270</ref>
          <ref type="dokumentstatus_url_xml">http://data.riksdagen.se/dokumentstatus/GR10270</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VUfkQP7FTMi7Qt8qwMUnmW</idno>
            <persName>Catherine Persson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-JXCZ1UDrXc6AjezJ2PcfpE" corresp="i-VUfkQP7FTMi7Qt8qwMUnmW">
          <date when="2004-02-03"/>
        </correspAction>
        <correspAction type="answered" xml:id="i-EzeRWRUXdZJeRNo2YiajA3">
          <date when="2004-02-17"/>
        </correspAction>
        <correspAction type="received" xml:id="i-8iLyZa4zLwz5Nk3xZ2BjjB" corresp="i-HhkgRHGRURfXTuftg1jHSf">
          <date when="2004-02-03"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-T7iG86joZYMsd9KT3YoeHL">
            Interpellation 2003/04:270 av Catherine Persson (s) till jordbruksminister
            Ann-Christin Nykvist om reklam riktad till barn och ungdomar
          </p>
        </div>
        <div type="ipqSubmissionInfo">
          <p xml:id="i-D2rb3n2bNvabYPBhvcvyJr">
            den 3 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5vJSUAAhrBJFYTLdn7wMs6">
            Marknadsföring som vänder sig till barn blir allt aggressivare
            i sin framtoning och mera omfattande. Många företag har som medveten
            strategi att fånga barnen så tidigt som möjligt som just "sina
            konsumenter". Målet för sådana företag är inte endast att fästa
            barn och ungdomars uppmärksamhet på så kallade behov och önskan
            efter en viss vara eller tjänst utan just sitt eget företags varumärke.
            Det otäcka är att företagen marknadsför livsstil och identitet
            där deras eget varumärke är en del av lösningen för att den unge
            ska nå, enligt reklamen, den åtråvärda identiteten eller livsstilen.
            Världsledande företag satsar enorma summor för att locka till
            sig unga konsumenter. Ur ett kommersiellt perspektiv är det inte
            sällan väl satsade pengar som kan ge utdelning under lång tid
            framöver. Sett ur barnens perspektiv är det förkastligt. De unga
            "hjärntvättas" allt tidigare. De bombarderas med budskap om vad
            som är så kallade "rätt" kläder, häftigaste gymnastikskorna, coolaste
            musiken, alla "måsteprylar" med mera. Utrymmet för den unge att
            hitta sin egen identitet och livsstil blir allt mindre då trycket
            från omgivningen blir allt större. Reklam är en av orsakerna till
            det. Reklam, direkt och indirekt, till barn och ungdomar har ökat
            markant de senaste åren.
          </p>
          <p xml:id="i-ThvhLP7QATZuxP8H9DNMpT">
            I USA är de stora kommersiella kedjorna i olika branscher påtagligt
            "närvarande" i de ungas vardag. Reklamintrånget i svenska barns
            vardag är tack och lov inte så stort som för amerikanska barn.
            Dock förekommer det allt oftare att barn och ungdomar i Sverige
            både direkt och indirekt utsätts för reklam. Som exempel kan nämnas
            det sätt som en stor hamburgerkedja med flera företag väljer att
            locka barn till sig som kunder. I större eller mindre utsträckning
            beroende på olika företag förekommer det till exempel utdelning
            av leksaker, gratiserbjudande, tidningsutskick, utfärdande av
            så kallat medlemskort och pysselaktiviteter som är direkt riktade
            till barn. På olika sätt "smygs" det in reklam för olika varor
            och tjänster riktade till barn. Det är också allt vanligare att
            produkter marknadsförs i handeln och placeras i till exempel varuhus
            på sådant sätt att barn och unga konsumenter "lockas" till påverkan
            och köp i allt högre grad. Till detta ska läggas all den reklam
            som vi alla blir översköljda med i de olika "offentliga rummen"
            och där barn och ungdomar allt oftare är den huvudsakliga målgruppen
            för dess budskap. Inte sällan är det till nackdel för barnens
            psykiska och fysiska hälsa.
          </p>
          <p xml:id="i-Ay9SpU3KKuPJYfd1hM5gfF">
            Marknadsföringslagen har till syfte att främja konsumenternas
            och näringslivets intressen i samband med marknadsföring av produkter
            och att motverka marknadsföring som är otillbörlig mot konsumenter
            och näringsidkare. Vidare ska enligt lagen marknadsföringen stämma
            överens med god marknadsföringssed och även i övrigt vara tillbörlig
            mot konsumenter. God affärssed eller andra vedertagna normer som
            syftar till att skydda konsumenter och näringsidkare vid marknadsföring
            av produkter definieras i lagen som god marknadsföringssed. Lagen
            innebär också att all marknadsföring ska utformas och presenteras
            så att det tydligt framgår att det är fråga om marknadsföring.
          </p>
          <p xml:id="i-7koDHrqz8x9rD2Em4gFkwQ">
            I marknadsföringslagen är reklam riktad till barn inte särskilt
            reglerad. Lagen förbjuder inte reklam till barn, och lagen föreskriver
            inte heller särskilda krav för marknadsföring riktad till barn.
            Detta ska jämföras med radio- och TV-lagen som stadgar att reklam
            i en TV-sändning inte får syfta till att fånga uppmärksamheten
            hos barn under tolv år.
          </p>
          <p xml:id="i-35PhcPoX9i44mWvJQJgYKX">
            Det får nog anses som mycket tveksamt huruvida till exempel hamburgerkedjans
            beteende är att betrakta som god marknadsföringssed. Det är naturligtvis
            också så att barn och särskilt små barn inte förstår att det är
            reklam och är därmed extra utsatta för påverkan.
          </p>
          <p xml:id="i-9AYq6u2onJtkjb1cMpENrB">
            Mot bakgrund av det ovan anförda vill jag fråga statsrådet följande:
          </p>
          <p xml:id="i-B2nfE4TxRepuCW4AEEZq8G">
            Avser statsrådet att ta initiativ för att göra en översyn av
            marknadsföringslagen i syfte att komplettera lagen så att den
            ger barn och unga konsumenter ett bättre skydd vid marknadsföring?
          </p>
          <p xml:id="i-4KSpXG8pYG6BLBJemM3DwN">
            Avser statsrådet att verka inom EU för en mera restriktiv lagstiftning
            avseende marknadsföring för att förhindra att reklam direkt eller
            indirekt syftar till att fånga barns och ungas uppmärksamhet?
          </p>
          <p xml:id="i-6zy7nFCTKVP24FyDYBpF95">
            Vilka åtgärder avser statsrådet att vidta för att barn och ungdomar
            ska kunna växa upp i samhället utan att allt oftare behöva utsättas
            för reklam, direkt eller indirekt sådan?
          </p>
        </div>
      </div>
    </body>
  </text>
</TEI>
