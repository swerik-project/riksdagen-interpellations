<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0205">
  <teiHeader>
    <fileDesc>
      <titleStmt>
        <title>bristen på bostäder för studerande</title>
        <author>Lundström, Nina (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>bristen på bostäder för studerande till statsrådet Lars-Erik Lövdén om bristen på bostäder för studerande</title>
          <idno type="rdwebb">GR10205</idno>
          <ref type="dokument_url_text">http://data.riksdagen.se/dokument/GR10205/text</ref>
          <ref type="dokument_url_html">http://data.riksdagen.se/dokument/GR10205</ref>
          <ref type="dokumentstatus_url_xml">http://data.riksdagen.se/dokumentstatus/GR10205</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <persName>Nina Lundström</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>Lars-Erik Lövdén</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-TK2dtUahdv9Gfn4kGic8W4" corresp="i-D6V9ti7ETxin1WbJjDaShE">
          <date when="2003-12-15"/>
        </correspAction>
        <correspAction type="answered" xml:id="i-LQu11WiPMf8ibF5F96aFRU">
          <date when="2004-01-27"/>
        </correspAction>
        <correspAction type="received" xml:id="i-Y6M8kbUCPue4uLsV72TYCg" corresp="i-6qjD2tsSCtsrmXQjy7mtCJ">
          <date when="2003-12-15"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8Dyp7RAwgvRhUwmWe5Dkij">
            Interpellation 2003/04:205 av Nina Lundström (fp) till statsrådet
            Lars-Erik Lövdén om bristen på bostäder för studerande
          </p>
        </div>
        <div type="ipqSubmissionInfo">
          <p xml:id="i-5AD19pNoSY3KfMTdNExkjj">
            den 15 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LPqLvvV5qzRMmVyuCE3LLS">
            Socialdemokraternas vallöften handlade om 120 000 bostäder under
            mandatperioden, 30 000 bostäder under år 2003. Presskonferenser
            hölls i sensommarvärmen inför det stundande valet år 2002 och
            löften ställdes ut om att bostadsbristen skulle byggas bort. Nu
            står studerande i bostadsköer, en del får tacka nej till studieplatser.
            Den sociala snedrekryteringen till högre utbildning riskerar att
            öka. Vuxna männskor bor kvar hemma i en påtvingad mamborelation.
          </p>
          <p xml:id="i-RwEgEX27W5R4Khkox2ygtF">
            Det måste byggas flerbostäder i allmänhet och studentbostäder
            i synnerhet. Studerande är en heterogen grupp. Efterfrågan på
            hur man vill bo varierar därmed kraftigt. Den allmänna bristen
            på bostäder drabbar i högsta grad studerande. Det är viktigt att
            uppmärksamma att en studerande kan vara en gift flerbarnspappa
            likväl som en 22-årig singeltjej. Det behövs både fler hyreslägenheter
            samt studentrum i korridorsystem. Dagens generella bostadsbrist
            förvärrar läget för alla grupper av studerande.
          </p>
          <p xml:id="i-UEZ6ukCynSYvK7SVue88kW">
            I dag är köerna långa på alla stora studieorter. Kön till studentbostäder
            (källa: Tromb november/december 2003):
          </p>
          <p xml:id="i-Rs23X8WZ7XyhdzwfQxHQJU">
            Göteborg 20 634 stycken, kötid 18@45 månader, Lund 9 350 stycken,
            kötid 7@36 månader, Stockholm 22 541 stycken, kötid 4@68 månader,
            Uppsala 28 746 stycken, kötid 14@60 månader.
          </p>
          <p xml:id="i-LtgTaSndQk44oRGggYTJGS">
            När statsministern lämnar sin regeringsförklaring i september
            2003 nämner han knappt bostadsbristen. "Förbättrade kreditgarantier
            ska underlätta kapitalförsörjningen vid bostadsbyggande." Nytt
            förslag för ökat bostadsbyggande år 2007. I år kan regeringens
            distansering från vallöften skönjas tydligt.
          </p>
        </div>
        <div type="ipQuestion">
          <p xml:id="i-FQWBugAWH9UB9nPZ9Qj2iZ">
            Bostadspolitiken lider av många andra symtom utöver köerna:
            <list rend="unordered">
              <item>
                svarta lägenhetsaffärer,
              </item>
              <item>
                gräddfiler åt bolagsdirektörer och fackpampar,
              </item>
              <item>
                liten tillgång till planlagd mark,
              </item>
              <item>
                omständiga bygglovsprocesser,
              </item>
              <item>
                bristande konkurrens,
              </item>
              <item>
                höga boendekostnader och
              </item>
              <item>
                liten individuell valfrihet. Bostadskonsumentens behov står inte
                i fokus.
              </item>
            </list>
          </p>
          <p xml:id="i-9XDjxoRkeFZcbYoVTDcNnY">
            I Sverige har vi höga boendekostnader sett till de boendes disponibla
            inkomster. Bostadsbyggandet är rekordlågt i Sverige. Inget annat
            land i Europa bygger så lite. Färsk Eurostat-statistik visar dessutom
            att boendekostnaderna ökat mest i Sverige inom EU. Boendekostnader
            för EU-länderna ökade med i genomsnitt 2,6 %, mellan augusti 2002
            och augusti 2003. Högst ökningstakt hade Sverige med 8,0 %.
          </p>
          <p xml:id="i-H3NJCEBw2UpAzERe1KtqHp">
            Vi i Folkpartiet anser det viktigt att bostadspolitiken fokuserar
            på att skapa bättre villkor, och spelregler, som håller långsiktigt.
            Vi vill också förstärka den enskildes möjligheter att efterfråga
            bostäder genom "mer pengar i den egna plånboken". Studerande ska
            kunna höja sitt konsumtionsutrymme utan att straffas med lägre
            studielån. Inkomsttaket behöver tas bort.
          </p>
          <p xml:id="i-27LknyybTnW9bCc3P1b9AR">
            I Sverige är det nästintill omöjligt att få ett förstahandskontrakt
            inom en rimlig tid i storstadsregionerna. 60 % av befolkningen
            bor i någon av de 100 kommuner där bostadsbrist råder. Ett viktigt
            skäl till att det i dag inte byggs till exempel hyresbostäder
            är svårigheten att räkna hem en ekonomiskt hållbar kalkyl. En
            reformerad hyressättning ska se till att de som bygger bostäder
            vet hur kalkylen ser ut på längre sikt. Vi anser att friare hyressättning
            för nyproducerade hyresbostäder behöver införas. Varje nyproducerad
            bostad skapar möjligheter för flyttkedjor där bostäder frigörs
            i det gamla beståndet. En ökad rörlighet är därmed bra. Små och
            billiga bostäder återfinns i det äldre beståndet.
          </p>
          <p xml:id="i-SHoqpjxeKs7jgo7pfmK6Ha">
            När man luckrar upp hyressättningen måste också fokus ligga på
            att hitta bättre och billigare sätt att bygga bostäder. Enligt
            SCB har produktionskostnaderna mellan åren 1996@2001 ökat med
            sammanlagt 65 %. Förra året uppgick produktionskostnaden för flerbostadshus
            till 20 690 kr per kvadratmeter samt i storstadsområden 24 029
            kr per kvadratmeter. Inköp av byggmaterial är ett exempel på hur
            produktionskostnaden kan sänkas. Genom att utnyttja hela den europeiska
            byggmarknaden kan den kunniga beställaren i bästa fall sänka priserna
            på enskilda komponenter med 30@40 %, ibland mer. Det går att importera
            byggmaterial från andra europeiska länder till bara en tredjedel
            av priset på den svenska marknaden. Bostadsbidragen leder till
            att byggsektorn får lägre incitament att hålla igen på kostnaderna
            och effektivisera sin verksamhet. Vi ser det viktigt med en skärpt
            konkurrens inom byggandet. Den bristande konkurrensen på byggmarknaden
            är ett skäl till att det produceras få nya bostäder och att kostnaderna
            för de bostäder som byggs är höga. Ett fåtal stora företag dominerar
            marknaden. Konkurrensverket behöver ges mer muskler.
          </p>
          <p xml:id="i-PgH1hNLSqHqdVojmuGz8tt">
            Tillgången till mark är en central grundförutsättning för ökat
            bostadsbyggande. Statlig markpolitik ska vara konkurrensneutral
            och bidra till en bra konkurrenssituation. Statlig markpolitik
            bör kunna bidra till fler studentbostäder. Statlig mark ska inte
            trissa upp prisutvecklingen. För att möjliggöra detta krävs att
            ägardirektivet ses över. Det statliga bolaget agerar i enlighet
            med ägardirektivet och har till syfte att sträva efter högsta
            möjliga avkastning. Då är det strategiskt riktigt ur bolagssynpunkt
            att trissa upp markpriserna maximalt. Att avvakta och inte bebygga
            marken utan invänta ett bättre marknadsläge. Tidningen Bofast
            beskriver vecka 49 problemen med dyr statlig mark. Det statliga
            Vasakronan hänvisar, enligt artikel, alltid till ägardirektivet.
          </p>
          <p xml:id="i-QoNiwC8fKN5J9mLgeKMHDn">
            Det statliga markinnehavet kan vara ett sätt att bidra till ökat
            byggande av studentbostäder. Andra förslag är att ändra regelverken,
            att hyra ut rum skattefritt, att omvandla kontor, att utnyttja
            tillfälliga bygglov för moduler, att ta bort taket för extrainkomster
            för studerande med mera.
          </p>
          <p xml:id="i-EQStLKjNdFEYBBMb795wkw">
            Vi menar att det finns för mycket av tyckande och värderingar
            i utformningen av regelverken som inte i första hand är de boendes
            prioritering. Om en studerande kan nöja sig med pentry borde det
            vara rimligt att bygga bostäder med pentry. Om studerande vill
            avstå från diskbänk på 3,40 meter så kan det inte vara rimligt
            med gemensamhetskök som fördyrar boendet för den enskilde. Om
            studerande inte anser att det behövs pub/tidningsrum/allrum/gemensamt
            kök och hellre bor billigare borde detta vara möjligt. I dag ingår
            i normen planering av bilparkering vilket belastar månadshyran.
            Få studerande har bil. Vi menar att de boendes efterfrågan ska
            kunna styra vad som byggs. Det finns alla skäl att värna en god
            standard på bostäder. Definitionen av rimlig standard tolkas dock
            på olika sätt. I slutändan handlar det även om bostaden är prisvärd.
          </p>
          <p xml:id="i-BrwwtG2T2z7WiwEAaMKLc">
            Det finns flertalet exempel på projekt med studentbostäder där
            byggnadsnämnder har beviljat bygglov men där länsstyrelsen sedan
            sagt nej till räntebidrag. Skäl för detta har varit bland annat
            att det saknats avskiljbar kök- eller sovdel, matlagningsdel har
            varit för mörk, kök utan fönster etcetera.
          </p>
          <p xml:id="i-CqnYSY1ExQ5YBuWgLozSNb">
            Enkätundersökningar bland studerande visar att det är främst
            tillgång till matlagning i bostaden (pentry), egen toalett, billigt
            boende och centralt läge som värderas mest. Många ser boendekarriär
            som något självklart. Korridorboende är attraktivt för vissa som
            uppskattar utbytet med andra boende. Andra vill ganska snart ha
            en egen lägenhet. Priset för boendet är viktigt. I dag kan inte
            de flesta välja bostadskarriär @ de har aldrig kommit in på bostadsmarknaden.
            Nu närmar sig snart en ny terminsstart på högskolor och universitet.
          </p>
          <p xml:id="i-CQptTMdJmKWkMmi2UgE337">
            Med anledning av detta vill jag fråga kommun- och bostadsminister
            Lars-Erik Lövdén:
          </p>
          <p xml:id="i-PyMjArb1aSPwpbL6ffvUpb">
            Vad avser statsrådet Lövdén att göra för att lösa den akuta bostadsbristen
            för studerande i Sverige?
          </p>
        </div>
      </div>
    </body>
  </text>
</TEI>
