<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0410">
  <teiHeader>
    <fileDesc>
      <titleStmt>
        <title>utvecklingen efter parlamentsvalet i Iran</title>
        <author>Åström, Alice (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>utvecklingen efter parlamentsvalet i Iran till utrikesminister Laila Freivalds om utvecklingen efter parlamentsvalet i Iran</title>
          <idno type="rdwebb">GR10410</idno>
          <ref type="dokument_url_text">http://data.riksdagen.se/dokument/GR10410/text</ref>
          <ref type="dokument_url_html">http://data.riksdagen.se/dokument/GR10410</ref>
          <ref type="dokumentstatus_url_xml">http://data.riksdagen.se/dokumentstatus/GR10410</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2aZQBvMx8o6ihusfvExbt8</idno>
            <persName>Alice Åström</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-8cxFdhPV882kSejf1CLnLP" corresp="i-2aZQBvMx8o6ihusfvExbt8">
          <date when="2004-04-02"/>
        </correspAction>
        <correspAction type="received" xml:id="i-CQDeDuDW8ApCAn935JzCy9" corresp="i-4CwyNH4xXJhZj5wdBAzmSY">
          <date when="2004-04-02"/>
        </correspAction>
        <correspAction type="answered" xml:id="i-VKXb27yNKzW6YLphixnJYw" corresp="i-4CwyNH4xXJhZj5wdBAzmSY">
          <date when="2004-04-20"/>
        </correspAction>
        <correspContext corresp="i-VKXb27yNKzW6YLphixnJYw">
          <ref type="record" target="prot-200304--098">Riksdagens protokoll 2003/04:98 Tisdagen den 20 april</ref>
          <ref type="recordSection" target="unsetDivId">6 § Svar på interpellation 2003/04:410 om utvecklingen efter parlamentsvalet i Iran</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-SgjX7oD8WNn7sfV3d5SNSs">
            Interpellation 2003/04:410 av Alice Åström (v) till utrikesminister
            Laila Freivalds om utvecklingen efter parlamentsvalet i Iran
          </p>
        </div>
        <div type="ipqSubmissionInfo">
          <p xml:id="i-Q4TuLccUxcxrfP3chuxB6m">
            den 2 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MVrSMTaaoBSvKJMPKh3918">
            Revolutionen mot shahen 1979 var en revolt mot den tidens missförhållanden.
            Den var en reaktion på det förtryck som shahen hade utövat. De
            krafter som störtade shahen var emellertid mycket sammansatta.
            Där fanns vänsterorganisationer av modernt slag och organisationer
            som var djupt traditionalistiska, som ogillade shahens kapitalistiska
            moderniseringar av det iranska samhället. Det blev de senare krafterna
            som vann kraftmätningen efter revolutionen mot shahen. De förmådde
            att appellera till gamla invanda föreställningar i kampen mot
            shahen. I kraft av detta och sin traditionella auktoritet kunde
            prästerskapet införa en regim, där sharia blev högsta lag och
            där den politiska efterblivenheten blev överordnade ideologi i
            samhället.
          </p>
          <p xml:id="i-GVeD7rx8LLsNKiw2CXRgHC">
            Iraks anfall på Iran, som ägde rum med USA:s goda minne, bidrog
            inte till att försvaga prästerskapet. I stället medförde det att
            trycket utifrån under åtta långa år, höll samman landet och folket
            trots motsättningar och till att prästerskapet kunde bygga upp
            starka institutioner, som sedan när kriget gick dåligt kunde hålla
            människor i schack. När kriget var slut kunde Khomeini med hjälp
            av dessa låta avrätta tusentals politiska fångar för att skrämma
            regimens kritiker.
          </p>
          <p xml:id="i-5yFxKKL7PT91VbePE6vMrg">
            Den förhärskande ideologin under shahens tid syftade till att
            legitimera den monarkistiska diktaturen och en kapitalistisk modernisering
            anpassad till USA:s intressen. Detta gynnade inhemska och utländska
            kapitalägare.
          </p>
          <p xml:id="i-SiV9WZMEYnQcPfj1wa3pCw">
            Efter prästerskapets maktövertagande blev det religionen som
            skulle spela rollen av överordnad ideologi i det iranska samhället
            @ men utan att det skedde någon genomgripande förändring av det
            ekonomiska systemet. Resultatet av detta blev att prästerskapet
            och de som flockades kring det snabbt korrumperades. De rikaste
            och samtidigt mest korrumperade hittar man i dag bland de högsta
            ledarna inom den klerikala hierarkin.
          </p>
          <p xml:id="i-Lwc98bUCXNDfXXKvh8eRsv">
            Till råga på allt var de flesta av dem amatörer på det ekonomiska
            området, när det gällde att leda företag vilket fått katastrofala
            följder för det iranska folket. Arbetarna får inte ut sina löner.
            När de kräver sin rätt möts de av Pasdaran eller Hizbollah-grupper.
          </p>
          <p xml:id="i-HGtjgZsWh22JQcWXLoiYiG">
            Senast detta hände var vid smältverket Khatun Abad i närheten
            av Kerman. Arbetarna sittstrejkade mot att många avskedade från
            företaget. De angreps av regeringens styrkor. Aktionerna fortsatte
            då i grannstaden Shar e Babak. Sammantaget dödades fyra mäniskor
            när regeringsstyrkorna sköt rakt in bland folket.
          </p>
          <p xml:id="i-KTuoY3esTMXgieTxAitkEn">
            Lärare och studenter har också åter strejkat och protesterat
            mot regimen efter de farsartade val till parlamentet som ägde
            rum för någon månad sedan, då väktarrådet strukit de som var regimkritiska
            från vallistorna. Missnöjet växer.
          </p>
          <p xml:id="i-L9g2z1To69LgQ92DreLQzn">
            Den 8 mars, internationella kvinnodagen demonstrerade kvinnor
            överallt i Iran trots att man inte hade regimens tillåtelse att
            göra det. Protesterna sprider sig åter över landet. Dessa strejker
            och andra aktioner håller på att bli landets politiska puls.
          </p>
          <p xml:id="i-BTFhoaQLVVJPbD5fo7FyJD">
            Sedan islamiska regimen kom till makten har dess maktutövning
            kännetecknats av att den växlat mellan hård repression under vissa
            perioder och viss så kallad liberalisering under andra. Regimen
            har varit mycket manipulativ. Den har varit opålitlig, ömsom brutal,
            ömsom "liberal". Den har för en tid tillåtit viss frihet för pressen.
            Men snart har man dragit in den och fängslat redaktörer och journalister.
            Regimen saknar inre stabilitet. Dess maktutövning är godtycklig.
            Det som håller den samman är makten som sådan, korruptionen, privilegierna
            för prästerskapet.
          </p>
          <p xml:id="i-VfUarcPPfiJcgb38TRkAn5">
            Målet är makten och härligheten, där härligheten inte längre
            är ett begrepp i andlig religiös mening - utan pengar och profit.
            Medlet är våld och förtryck.
          </p>
          <p xml:id="i-X8p2kjWLmPGmTsLgPXnDDo">
            Regimen har hållit folket i ett strypkoppel som man ibland lossat
            på för att sedan, när man ansett det passande, dra åt.
          </p>
          <p xml:id="i-AXxH7WyQLjYwpD2HADCsAJ">
            Under de senaste tio åren dessa två tillstånd symboliserats av
            den andlige ledaren Khomenei som varit den som dragit åt och president
            Khatami varit den som i vissa lägen lossat på kopplet. Regimen
            har haft två ansikten. Regimen har använt morot och piska. Sammantaget
            har det dock hela tiden varit en och samma regim som styrt landet.
          </p>
          <p xml:id="i-A5726WfiFPJVLuWR9wu7Mu">
            På en punkt är nu läget förändrat inom regimen. Det ena ansiktet,
            det "liberala" håller på att blekna bort. Efter valet till parlamentet,
            majles, finns det inga reformvänliga ledamöter att sätta hopp
            till eller ha illusioner om. Snart är också Khatami, en president
            som under åtta år egentligen inte förändrat någonting konkret
            annat än att han hållit sig med ett mjukare ordval, också borta.
            Han kan inte väljas om.
          </p>
          <p xml:id="i-RedSBBdNL5JMTE4jTyFCj7">
            Nu är det bara bakåtsträvarna kvar vid makten. Nu är det de som
            bär hela ansvaret. Det finns inga "liberaler" kvar som kan trösta
            folket och ge hopp om en framtid inom regimens ram.
          </p>
          <p xml:id="i-FZDs7PkeX1QbNdkjdSZCgi">
            Men det har skett förändringar @ omfattande sådana. Dock inte
            inom regimen, utan utanför dess ramar. Väsentliga förändringar
            har inträffat i folkets inställning till regimen.
          </p>
          <p xml:id="i-Fz6Qz2rfqGSMDbmiWcZhXZ">
            Där finns både oron för och hoppet om framtiden. Folkets förtroende
            för regimen undergrävs alltmer. Den håller på att förvandlas till
            en jätte på lerfötter på samma sätt som shahens regim en gång
            blev.
          </p>
          <p xml:id="i-4M5snpGVxu2SpL2GfNQ3NP">
            När shahen störtades exploderade det iranska samhället. Alla
            var emot shahen. Få visste vad man ville ha i stället. I dag har
            iranska folket i sin långa kamp mot förtrycket erövrat nya kunskaper,
            gjort nya erfarenheter så att de kan skapa ett samhälle med demokratiska
            och mänskliga rättigheter och ett fungerande rättssystem. Det
            finns dock fortfarande en fara för att det iranska samhället kan
            explodera på samma sätt som 1979. Förtrycket har varit brutalt.
            Många har fått uppleva grymma oförrätter. Samtidigt har medvetenheten
            om att 1979 inte får upprepas vuxit sig starkare.
          </p>
          <p xml:id="i-A6PFwTMUScRTWE25u135n2">
            Europeiska unionen, där Sverige är medlem och medansvarig för
            unionens relationer till Iran, för en så kallad kritisk dialog
            med den iranska regimen. Denna dialog har inte givit något resultat.
            Regimen kan bli hur brutal som helst bara för att behålla makten.
            Den kritiska dialogen har använts för att hålla EU på gott humör
            och för att regimen ska kunna fortsätta att ha ett handelsutbyte
            med Europa.
          </p>
          <p xml:id="i-Tw6MpUEauJ8EdBWW8Dd4g7">
            Upprätthållandet av den kritiska dialogen har i mycket ringa
            grad tjänat de syften som EU avsåg. Snarare har den tjänat den
            iranska regimens syften, varav det främsta är att till varje pris
            behålla makten och låta dess ledande skikt berika sig på ett lidande
            folks bekostnad. Utifrån kan den kritiska dialogen te sig på följande
            sätt: Antingen är den kritiska dialogen inte allvarligt menad
            från någondera sidan eller så har man från EU:s sida menat väl
            men inte fört den med tillräcklig effektivitet.
          </p>
        </div>
        <div type="ipQuestion">
          <p xml:id="i-PEFzXPjPWEtDRKxLRuCAkT">
            Jag vill utifrån den utveckling som skett i Iran under senare
            tid ställa följande frågor till utrikesministern:
            <list rend="unordered">
              <item>
                1. Vilka initiativ avser utrikesministern att ta inom EU och
                FN för att Europas och världssamfundets kritik av den iranska
                regimens brott mot mänskliga och demokratiska rättigheter ska
                få ett kraftfullt genomslag och påverka Iran i en riktning som
                innebär större respekt för mänskliga och demokratiska rättigheter
                i landet?
              </item>
              <item>
                2. Avser utrikesministern att verka för en komplettering av den
                så kallade kritiska dialogen med någon åtgärd, exempelvis punktsanktioner
                mot Iran, för att understryka allvaret i den framförda kritiken?
              </item>
            </list>
          </p>
        </div>
      </div>
    </body>
  </text>
</TEI>
