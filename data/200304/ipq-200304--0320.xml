<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0320">
  <teiHeader>
    <fileDesc>
      <titleStmt>
        <title>sexköpslagen</title>
        <author>Acketoft, Tina (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>sexköpslagen till statsrådet Mona Sahlin om sexköpslagen</title>
          <idno type="rdwebb">GR10320</idno>
          <ref type="dokument_url_text">http://data.riksdagen.se/dokument/GR10320/text</ref>
          <ref type="dokument_url_html">http://data.riksdagen.se/dokument/GR10320</ref>
          <ref type="dokumentstatus_url_xml">http://data.riksdagen.se/dokumentstatus/GR10320</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S7wLw9aynA5vbRCsqxxL3N</idno>
            <persName>Tina Acketoft</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-U21sfT4a6grJ6nnwBzJsxK" corresp="i-S7wLw9aynA5vbRCsqxxL3N">
          <date when="2004-02-24"/>
        </correspAction>
        <correspAction type="answered" xml:id="i-vf9RXyyT31fnFtfsiLibh">
          <date when="2004-03-12"/>
        </correspAction>
        <correspAction type="received" xml:id="i-EXNNdkdjYYjERcDoiz73kN" corresp="i-GFJcxAB9fyzG2VN1HakscJ">
          <date when="2004-03-01"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-A4JXHhGm5V2HoL16FZPt6p">
            Interpellation 2003/04:320 av Tina Acketoft (fp) till statsrådet
            Mona Sahlin om sexköpslagen
          </p>
        </div>
        <div type="ipqSubmissionInfo">
          <p xml:id="i-WXxpeQRQVb5NfBZmgKPrv6">
            den 24 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2M3KuUmPQUzR7RFy4pE9Wu">
            "Att utveckla den svenska sexköpslagen, samt att göra den känd
            internationellt, är ett viktigt arbete under mandatperioden. -
            - -Sexköpslagen har kommit för att stanna." Så skrev Mona Sahlin
            i en debattartikel i Dagens Nyheter den 7 februari 2004.
          </p>
          <p xml:id="i-8pB7phxfuLkHWLjG94eLQq">
            Lagen om förbud mot köp av sexuella tjänster från 1999 debatterades
            flitigt redan innan den trädde i kraft och diskussionen fortsätter
            än i dag. Utredningen som låg till grund för kvinnofridspropositionen
            (1997/98:55) kom till slutsatsen att all könshandel borde förbjudas
            för att uppnå det uppsatta målet. Remissinstanserna var delade.
            Några tillstyrkte utredningens förslag, andra föreslog kriminalisering
            enbart av köparen och vissa avstyrkte helt en kriminalisering.
            Noteras bör att Rikspolisstyrelsen, Socialstyrelsen, Domstolsverket
            och Justitiekanslern hörde till dem som helt avstyrkte kriminalisering
            av sexhandel.
          </p>
          <p xml:id="i-R8sodbDfEfYGoPMQPrqnKz">
            I dag upplever många personer inom myndigheter och organisationer
            där man kommer i kontakt med sexhandel att det inte finns någon
            möjlighet att ifrågasätta lagens effektivitet och värde. "Sexköpslagen
            har kommit för att stanna." Detta trots att de få studier som
            gjorts, bland annat Brottsförebyggande rådets (BRÅ) studie år
            2000, konstaterar att det visat sig svårt att kontrollera förbudets
            efterlevnad när det gäller den dolda prostitutionen och att bevissvårigheterna
            är den vanligaste anledningen till att utredningar läggs ned.
            Det faktum att brottet inte har någon målsägande kräver i princip
            ett erkännande eller en spaningsinsats som gör att man griper
            förövaren mitt i den sexuella akten och kan bevisa att en ekonomisk
            transaktion genomförts.
          </p>
          <p xml:id="i-Sqzs13LBSAPNuqKFFP5Ck9">
            Under 2002 anmäldes 110 brott mot sexköpslagen och av dessa lagfördes
            45 personer, varav 24 strafförelägganden, 19 domar i tingsrätt
            och 2 åtalsunderlåtelser.
          </p>
          <p xml:id="i-Sr93NcFfvLmdZ693XvmK7W">
            BRÅ drar slutsatsen att den öppna gatuprostitutionen möjligen
            minskat som följd av sexköpslagen, medan den dolda prostitutionen
            troligtvis har ökat i omfattning. Dessutom framförs ofta åsikten
            att våldet mot de prostituerade blivit grövre, att människohandel
            för sexuella ändamål ökat och att den organiserade brottsligheten
            i dag är starkt kopplad till prostitutionen.
          </p>
          <p xml:id="i-gRRJZHEk62WTDeg56UoXz">
            Prostitutionen förändras i takt med att samhället och världen
            i övrigt förändras. Huruvida någon av de ovan nämnda förändringarna
            har påverkats av den svenska sexköpslagen är ovisst och för att
            råda bot på denna okunskap bör en förutsättningslös utvärdering
            av dagens lag ske. Det gemensamma målet måste vara att på det
            mest effektiva sättet stoppa handeln, men också skydda och stödja
            de kvinnor, barn och män som i dag arbetar med att sälja sex.
          </p>
          <p xml:id="i-JK6J2MuUWjD7R7fNNxNYy7">
            Vad tänker statsrådet göra för få till stånd en förutsättningslös
            utvärdering av huruvida sexköpslagen fyllt det syfte som anges
            i propositionen och av vilka effekter sexköpslagen haft i verkligheten?
          </p>
        </div>
      </div>
    </body>
  </text>
</TEI>
