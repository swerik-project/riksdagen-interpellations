<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0052">
  <teiHeader>
    <fileDesc>
      <titleStmt>
        <title>högkostnadsskyddet för småföretagen</title>
        <author>Darell, Linnéa (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>högkostnadsskyddet för småföretagen till statsrådet Hans Karlsson om högkostnadsskyddet för småföretagen</title>
          <idno type="rdwebb">GR1052</idno>
          <ref type="dokument_url_text">http://data.riksdagen.se/dokument/GR1052/text</ref>
          <ref type="dokument_url_html">http://data.riksdagen.se/dokument/GR1052</ref>
          <ref type="dokumentstatus_url_xml">http://data.riksdagen.se/dokumentstatus/GR1052</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WsL6SwK6LQaRZcU4RUxvKD</idno>
            <persName>Linnéa Darell</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-52oFh4maP2mdSBaDM9AEi6" corresp="i-WsL6SwK6LQaRZcU4RUxvKD">
          <date when="2003-10-24"/>
        </correspAction>
        <correspAction type="received" xml:id="i-Q3qpNKtGzRKrLy4XMWHn9T" corresp="i-WMD43YDAt2Efk5C5qFXnaQ">
          <date when="2003-10-24"/>
        </correspAction>
        <correspAction type="answered" xml:id="i-LcgPY3X81HPxNyzadimgBS" corresp="i-WMD43YDAt2Efk5C5qFXnaQ">
          <date when="2003-11-11"/>
        </correspAction>
        <correspContext corresp="i-LcgPY3X81HPxNyzadimgBS">
          <ref type="record" target="prot-200304--025">Riksdagens protokoll 2003/04:25 Tisdagen den 11 november</ref>
          <ref type="recordSection" target="unsetDivId">14 § Svar på interpellation 2003/04:52 om högkostnadsskyddet för småföretagen</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Lqzuw75L5dS1fdvZNyo8GW">
            Interpellation 2003/04:52 av Linnéa Darell (fp) till statsrådet
            Hans Karlsson om högkostnadsskyddet för småföretagen
          </p>
        </div>
        <div type="ipqSubmissionInfo">
          <p xml:id="i-3PwFQzmSqefkpc6d6dTYXS">
            den 24 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3pNTeJo7vZbs2AXaGdxdgZ">
            I samband med riksdagens beslut om införandet av den tredje sjuklöneveckan
            utlovades också ett högkostnadsskydd för småföretagen. Lagrådet
            gav rådet att avvakta med beslutet i väntan på EU-kommissionens
            utlåtande över förslaget. En riksdagsmajoritet valde ändå att
            ta beslutet trots oklarhet kring huruvida högkostnadsskyddet skulle
            godkännas eller icke. Sedan dess har ett antal skriftväxlingar
            ägt rum, såvitt man kan utläsa ur olika referat.
          </p>
          <p xml:id="i-RvUg9Mo8XFiRn8j9aP2hkx">
            Fortfarande synes det oklart om riksdagens beslut att införa
            ett högkostnadsskydd för småföretagen kan genomföras. För att
            övertyga EU-kommissionen tycks nu regeringen beskriva det beslutade
            högkostnadsskyddet som en tillfällig åtgärd. Motivet skulle vara
            att ett nytt sjuklönesystem ska träda i kraft årsskiftet 2004/05
            och att ett högkostnadsskydd för småföretagen då blir överflödigt.
            Allt enligt referat i tidskriften Från Riksdag och Departement.
            Den nyligen framlagda budgetpropositionen är fattig på upplysningar
            i ämnet, men på andra vägar kan det alltså komma fram till riksdagen
            vad regeringen tycks hålla på med när det gäller såväl fattade
            beslut som planerade åtgärder.
          </p>
          <p xml:id="i-RReiqmbDpbRx4BVPKCQUMG">
            Vid beslutet våren 2003 om högkostnadsskyddet förutsattes att
            regeringen skulle efterhöra EU-kommissionens utlåtande och, om
            möjligt, få ett godkännande av det beslut som riksdagen tog i
            juni 2003. Det är då så mycket mer märkligt att regeringen i sitt
            svar till Bryssel tar ut inteckningar i beslut, som riksdagen
            eventuellt kan komma att fatta under kommande år, men som regeringen
            inte kan veta om riksdagen är beredd att godkänna. Vilket nytt,
            och för riksdagen okänt, system för sjuklön har regeringen redovisat
            till EU-kommissionen? Inte heller har riksdagen fått något besked
            om regeringen nu bedömer det som möjligt eller omöjligt att verkställa
            riksdagens beslut om införande av högkostnadsskydd för småföretagen.
          </p>
          <p xml:id="i-FoTajwnmBJXaX5VSEmyJMT">
            Mot denna bakgrund vill jag fråga statsrådet Hans Karlsson:
          </p>
          <p xml:id="i-L9BDv6at178VNpQQ2bRFoq">
            Kommer statsrådet att snarast redovisa för riksdagen vad det
            är för planerade åtgärder regeringen till EU använt som skäl för
            att högkostnadsskydd för småföretag åtminstone tillfälligt ska
            godtas?
          </p>
          <p xml:id="i-FSA4ygbQt9e8BhxJnybpxa">
            Kommer statsrådet att verka för ett förslag till riksdagen i
            höst om ändringar i beslutet från juni om tredje sjuklönevecka
            och högkostnadsskydd?
          </p>
        </div>
      </div>
    </body>
  </text>
</TEI>
