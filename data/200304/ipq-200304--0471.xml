<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0471">
  <teiHeader>
    <fileDesc>
      <titleStmt>
        <title>feministiskt självförsvar</title>
        <author>Larsson, Kalle (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>feministiskt självförsvar till utbildningsminister Thomas Östros om feministiskt självförsvar</title>
          <idno type="rdwebb">GR10471</idno>
          <ref type="dokument_url_text">http://data.riksdagen.se/dokument/GR10471/text</ref>
          <ref type="dokument_url_html">http://data.riksdagen.se/dokument/GR10471</ref>
          <ref type="dokumentstatus_url_xml">http://data.riksdagen.se/dokumentstatus/GR10471</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <persName>Kalle Larsson</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-QswjFoHMTCfkewaQpod1tR" corresp="i-mN8mVTBvBYjtHLNThWLo4">
          <date when="2004-05-06"/>
        </correspAction>
        <correspAction type="answered" xml:id="i-YJ6sagQpNhcCunNny65FBJ">
          <date when="2004-06-01"/>
        </correspAction>
        <correspAction type="received" xml:id="i-QgtvHJcx7vXqGoXeUWKffT" corresp="i-PzNviXpYSimQsvSkF9CmDz">
          <date when="2004-05-06"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-A3TgwApdEoNjsjqoEt84bF">
            Interpellation 2003/04:471 av Kalle Larsson (v) till utbildningsminister
            Thomas Östros om feministiskt självförsvar
          </p>
        </div>
        <div type="ipqSubmissionInfo">
          <p xml:id="i-JnKLLHyQSEejMbJJ7Pz4aH">
            den 6 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-VqQLDmnqzJTRHSXeEDd7fF">
            De senaste åren har flera undersökningar visat att unga tjejer
            utsätts för sexuella trakasserier, och flera uppmärksammade våldtäkter
            av tjejer och kvinnor har skett den senaste tiden. Som det formulerades
            av sex unga feminister på Aftonbladet debatt den 5 maj med anledning
            av Tumbadomen: "Vi tvingas ständigt var beredda på att parera
            sexuella anspelningar i skolan eller på vår arbetsplats då killar
            tar sig rätten att kommentera och definiera oss. Rädslan begränsar
            våra val och rädslan gör att vi inte tar den närmaste vägen hem.
            Utan en omväg."
          </p>
          <p xml:id="i-DUUoT6BjVYT4JBbvoEQGzz">
            För den individ som utsätts är givetvis trakasserierna eller
            övergreppet det värsta, men för många är just denna rädsla i sig
            begränsande för livsutrymmet, begränsande för hur livet kan levas.
            Det är inte resultatet av enstaka sjuka individers handlingar
            utan av ett samhälle där kvinnor konsekvent är underordnade män
            och där ett av de yttersta uttrycken för detta är att kvinnan
            inte ens äger rätten till sin egen kropp.
          </p>
          <p xml:id="i-AsbsfHhBoWf6uqzPKWP6BE">
            Därför är det också angeläget att bryta patriarkatets makt på
            en mängd olika områden, det handlar om lika lön och rätten till
            makt och karriär, en individualiserad föräldraförsäkring, kamp
            mot prostitution och pornografi och inte minst att sätta fokus
            på att det är mäns makt som upprätthåller kvinnors underordning.
          </p>
          <p xml:id="i-PXLDy5LBiX9iP41vkAxpZh">
            När det gäller skolans ansvar måste det vara självklart att lärare
            och alla som arbetar i skolan ska få ökad kunskap om hur man kan
            bryta könsmaktsordningen och utbildningen i sex- och samlevnadsundervisning
            måste förbättras radikalt. Men det behövs också omedelbara insatser
            för att tjejer ska kunna stärka sitt självförtroende och kunna
            slå tillbaka.
          </p>
          <p xml:id="i-CvEJJ4AQcmHQFZ6Nqnp5d3">
            En del skolor och kommuner anordnar sedan flera år utbildning
            i feministiskt självförsvar och intresset har bara de senaste
            åren växt mycket. Kortare kurser hålls också på fritids- och ungdomsgårdar
            och av olika organisationer. Hur dessa utbildningar genomförs
            och vad som ingår varierar, men det gemensamma är att det handlar
            om att stärka unga tjejers och kvinnors självkänsla, ge dem kunskap
            om hur man undviker farliga situationer och om hur man rent fysiskt
            tar sig ur dem.
          </p>
          <p xml:id="i-B4QTJp2kHdTeYMuADKS3qs">
            I budgetpropositionen för 2002 angavs också att Skolverket skulle
            få ett uppdrag att ordna bland annat självförsvarsträning för
            tjejer vilket också resulterat i verksamhet på ett antal skolor.
            Nu är det dags att utvärdera denna satsning och gå vidare.
          </p>
          <p xml:id="i-Y6HN9iziBZVcYyyjNG5shG">
            Det är oerhört viktigt för unga tjejer att i grupp få möjligheten
            att samtala om sina erfarenheter och inse att man inte är ensam
            om att drabbas. Genom detta skapas en känsla av samhörighet mellan
            unga tjejer där det helt enkelt inte är acceptabelt med några
            former av sexuella trakasserier.
          </p>
          <p xml:id="i-4fw8eFhomakmGQjy58LLsn">
            Det handlar om att få sätta ord på vad man upplevt och upplever,
            om att se det strukturella i mäns trakasserier av kvinnor, om
            att inse att man aldrig själv bär ansvaret för ett övergrepp och
            om att få kunskap om vilka rättigheter man egentligen har.
          </p>
          <p xml:id="i-KzraG3h1FcGzsuoxkPaMt9">
            Det handlar också om att lära sig att använda sitt kroppsspråk
            och sin röst så att man stärker sitt uppträdande och självförtroende,
            att ta plats och kräva utrymme. Och det handlar ytterst om att
            veta och få träna på hur man tar sig ur ett angrepp, vad man försvarar
            sig med och hur man riktar sitt motangrepp.
          </p>
          <p xml:id="i-Rbdwa2tukcbDH9uHJw1pXQ">
            Det är värt att notera att feministiskt självförsvar är en specifik
            form av träning som utgår från tjejers och kvinnors fysiska förutsättningar
            och handlar just om att försvara sig mot övergrepp. Det är alltså
            inte i första hand vanlig kampsportsteknik och handlar inte om
            att lära sig att slåss i allmänhet.
          </p>
          <p xml:id="i-FCWwdTXiXcpcMEr14G1LBD">
            Självfallet är det angeläget att på olika sätt föra dialog och
            bearbeta attityder hos män och unga killar, men det finns också
            tillfällen då det inte är tillräckligt. Det går inte att samtala
            när övergreppet redan håller på att bli verklighet. Vi kan konstatera
            att så länge som tjejer i landets skolor och kvinnor runtom i
            vårt samhälle är utsatta för trakasserier måste något också göras
            för att ge dem självförtroendet och styrkan att stå emot. När
            fyra kvinnor våldtas varje timme i Sverige är det dags att lära
            sig att försvara sig.
          </p>
          <p xml:id="i-A4kxqkLHGKaQGpSsEzSN4c">
            Jag vill därför fråga utbildningsministern:
          </p>
          <p xml:id="i-Gb8taQbqouGMZ9d53kJUv6">
            Vilka initiativ är ministern beredd att vidta för att alla unga
            tjejer som så önskar ska få tillgång till träning i feministiskt
            självförsvar i skolan?
          </p>
        </div>
      </div>
    </body>
  </text>
</TEI>
