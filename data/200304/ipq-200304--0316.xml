<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0316">
  <teiHeader>
    <fileDesc>
      <titleStmt>
        <title>mål och mätmetoder för den svenska arbetsmarknadspolitiken</title>
        <author>Attefall, Stefan (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>mål och mätmetoder för den svenska arbetsmarknadspolitiken till statsrådet Hans Karlsson om mål och mätmetoder för den svenska arbetsmarknadspolitiken</title>
          <idno type="rdwebb">GR10316</idno>
          <ref type="dokument_url_text">http://data.riksdagen.se/dokument/GR10316/text</ref>
          <ref type="dokument_url_html">http://data.riksdagen.se/dokument/GR10316</ref>
          <ref type="dokumentstatus_url_xml">http://data.riksdagen.se/dokumentstatus/GR10316</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Fa75ePV6JC2wN91aE4xcYD</idno>
            <persName>Stefan Attefall</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-WMD43YDAt2Efk5C5qFXnaQ</idno>
            <persName>Hans Karlsson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-XXv9ZubBNYX3AHApY69rp" corresp="i-Fa75ePV6JC2wN91aE4xcYD">
          <date when="2004-02-23"/>
        </correspAction>
        <correspAction type="received" xml:id="i-WKLDHDv6cNmzd6r8fnpTLM">
          <date when="2004-03-01"/>
        </correspAction>
        <correspAction type="answered" xml:id="i-VaKwDt9Desr7D47pWWqGuT">
          <date when="2004-03-11"/>
        </correspAction>
        <correspAction type="received" xml:id="i-PrU7gJN36ep7Darks1E4Cc" corresp="i-WMD43YDAt2Efk5C5qFXnaQ">
          <date when="2004-03-01"/>
        </correspAction>
        <correspAction type="answered" xml:id="i-6N6sxsPib8RPBSambDR1Cb" corresp="i-WMD43YDAt2Efk5C5qFXnaQ">
          <date when="2004-03-11"/>
        </correspAction>
        <correspContext corresp="i-6N6sxsPib8RPBSambDR1Cb">
          <ref type="record" target="prot-200304--081">Riksdagens protokoll 2003/04:81 Torsdagen den 11 mars</ref>
          <ref type="recordSection" target="unsetDivId">10 § Svar på interpellation 2003/04:316 om mål och mätmetoder för den svenska arbetsmarknadspolitiken</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-X66YRiwEN38BQ4QKc7fbnK">
            Interpellation 2003/04:316 av Stefan Attefall (kd) till statsrådet
            Hans Karlsson om mål och mätmetoder för den svenska arbetsmarknadspolitiken
          </p>
        </div>
        <div type="ipqSubmissionInfo">
          <p xml:id="i-CHyu4vJiovwPsZU8qbgHpk">
            den 23 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5Js3peXE1Hpi1ezXitCTjr">
            Arbetslöshetsstatistiken för Sverige skiljer sig åt om man jämför
            statistik från Eurostat och SCB. I SCB:s undersökningar hänvisar
            man till att gruppen heltidsstuderande som sökt arbete ingår i
            internationell statistik.
          </p>
          <p xml:id="i-JmoJdH1qvDDUqLDN3EWvTS">
            Studerande som söker arbete räknas inte in i den officiella arbetslöshetsstatistiken
            i Sverige. Det finns också andra strikta avgränsningar i den svenska
            arbetskraftsundersökningen som bidrar till att arbetslösheten
            troligtvis underskattas jämfört med den europeiska statistiken.
            Hur mycket det relativa arbetslöshetstalet påverkas av dessa skillnader
            finns det inga uppgifter om, förutom de arbetssökande som studerar.
          </p>
        </div>
        <div type="ipQuestion">
          <p xml:id="i-8Db9mN6WL5napgLiER2xSB">
            EU-kriterierna för att vara arbetslös är att en person måste
            vara:
            <list rend="unordered">
              <item>
                utan arbete under referensveckan,
              </item>
              <item>
                tillgänglig för arbete inom 14 dagar räknat från referensveckans
                slut och
              </item>
              <item>
                aktivt ha sökt arbete under den senaste fyraveckorsperioden.
              </item>
            </list>
          </p>
        </div>
        <div type="ipQuestion">
          <p xml:id="i-9VCHcsHkx7MrUrF6D6VDxm">
            För att räknas som arbetslös i den svenska arbetskraftsundersökningen
            måste en person uppfylla tre kriterier:
            <list rend="unordered">
              <item>
                vilja ha ett arbete,
              </item>
              <item>
                kunna ta ett arbete inom 14 dagar räknat från referensveckans
                slut och
              </item>
              <item>
                aktivt ha sökt arbete under den senaste fyraveckorsperioden.
              </item>
            </list>
          </p>
          <p xml:id="i-KufC6Z2eeEX334NQsY3uo5">
            Förutom EU-kriterierna, för att räknas som arbetslös, måste man
            i AKU således först ha svarat "ja" på en fråga om man velat ha
            jobb referensveckan. Eftersom det alltså är svårare att "kvalificera
            sig" som arbetslös i AKU torde detta medföra ett färre antal arbetslösa
            och därmed fler personer utanför arbetskraften, jämfört med EU-statistiken.
          </p>
          <p xml:id="i-AYk7bCsaLRFapiWbtxx3gp">
            Enligt EU räknas en person som arbetslös om han eller hon hittat
            ett jobb som börjar senare, inom en period av högst tre månader
            från referensveckan. Här är AKU strängare med en tidsgräns på
            fyra veckor. Det innebär att den som sökt ett jobb och blivit
            erbjuden anställning med början exempelvis om tre veckor efter
            mätveckan, räknas i AKU som arbetslös under dessa tre veckor vare
            sig personen sökt arbete eller ej inom de senaste fyra veckorna.
            Om man däremot fått ett jobb som börjar inom fem veckor från mätveckan
            och man inte sökt jobb under de fyra senaste veckorna hamnar man
            i kategorin "ej i arbetskraften". Den svenska definitionen medför
            att fler personer hamnar utanför arbetskraften, och därmed inte
            räknas som arbetslösa, jämfört med Eurostats definition.
          </p>
          <p xml:id="i-DE9UCNcuRPeX8fx4t8WE6N">
            Heltidsstuderande som sökt arbete räknas inte som arbetslösa
            i dagens AKU. SCB kan dock lätt identifiera den gruppen i dag.
            Den svenska definitionen ger ett relativt arbetslöshetstal som
            är ca 1 procentenhet lägre (0,7 procentenheter skillnad i oktober
            2003) jämfört med den europeiska definitionen.
          </p>
          <p xml:id="i-4fk2m3pRJT36KThyrW2GXS">
            I AKU räcker det också att stå som aktuell sökande på arbetsförmedlingen,
            medan EU tycks kräva mer aktiv kontakt med arbetsförmedlingen.
            Hur dessa skillnader påverkar arbetslöshetstalen är oklart.
          </p>
          <p xml:id="i-Bt1YeFsh2pJWUZoEG2Wc7p">
            Sättet att mäta arbetslösheten i Sverige påverkar den politiska
            debatten i Sverige, jämförelserna med andra länder samt i vilken
            grad vi uppfyller målen för den svenska arbetsmarknadspolitiken.
            Därför behövs också en debatt om vilka mål som är mest lämpade
            att sätta upp för sysselsättning och arbetslöshet.
          </p>
          <p xml:id="i-WksS413FAtBs7bEBX52Um9">
            Kristdemokraterna kräver i motioner till riksdagen att målen
            för arbetsmarknadspolitiken formuleras om.
          </p>
          <p xml:id="i-QknPQsYtiu7J2Ko5hR2E4c">
            Fokus borde ligga på att mäta antalet arbetade timmar. Om man
            mäter antalet arbetade timmar omvandlat till heltidstjänster som
            andel av den arbetsföra befolkningen får man ett bra mått på hur
            den verkliga sysselsättningen är. Sveriges strukturella problem
            framgår då tydligt. Orsakerna till de strukturella problemen är
            flera: öppen arbetslöshet, människor i stor omfattning i arbetsmarknadspolitiska
            åtgärder, höga sjuktal, accelererande antal förtidspensioneringar
            etc. Medan denna utveckling pågår fokuserar regeringen på antalet
            öppet arbetslösa och sysselsättningsgraden, som inte alls fångar
            upp det verkliga antalet arbetade timmar utan endast de som är
            sysselsatta oavsett om de är på jobbet eller inte.
          </p>
          <p xml:id="i-XXGHE3LXb5bZWd9RxatF13">
            I Sverige behöver vi ett politiskt mål för arbetsmarknadspolitiken
            som visar verkligheten som den är. Man ska inte kunna flytta människor
            mellan olika kolumner i arbetslöshets-, sjuk- och förtidspensionsstatistiken
            för att kunna uppfylla politiska mål och vallöften.
          </p>
          <p xml:id="i-Mg5zXtxaYWs97xnp63irc2">
            Kristdemokraterna vill att det ska införas ett nytt mål för den
            ekonomiska politiken och arbetsmarknadspolitiken som fokuserar
            på att öka andelen arbetade timmar till vad som exempelvis är
            ett genomsnitt av vad som förekom på 1980-talet innan den extrema
            överhettningen och den därpå följande ekonomiska krisen.
          </p>
          <p xml:id="i-QRWugdPSuf5UgmPNZrUbuA">
            Direktiv bör utgå till SCB och andra myndigheter att detta mål
            ska fokuseras i mätningar och statistiska redovisningar, samt
            att samtliga politikområden ska ha detta som mål, inte minst AMV/AMS.
            Med en fokusering i verksamheterna på detta mål förskjuts tyngdpunkten
            till rätt typ av åtgärder, och från tricksande med statistik för
            att gömma undan människor i andra kolumner än öppen arbetslöshet.
            Snabbinförandet av aktivitetsgarantin hade exempelvis ett tydligt
            sådant tricksande drag.
          </p>
          <p xml:id="i-3PFE5eHe6KtQiS5Drc6AnP">
            I SOU 2002:5 för utredaren Jan Rydh en diskussion om detta. Han
            påvisar hur missvisande nuvarande mål är och problemen med den
            nuvarande produktionen av statistik som inte på ett lättillgängligt
            sätt mäter andelen människor som faktiskt är i arbete. Rydh konstaterar
            att olika statistikproducenter har olika syften med sin statistikproduktion
            varför till exempel definitioner och åldersindelningar skiljer
            sig åt.
          </p>
          <p xml:id="i-Ey8XRKo1Uj3odCNNJ8msh7">
            Riksdagen har ställt sig bakom målet om "en väl fungerande arbetsmarknad
            med full sysselsättning och god ekonomisk tillväxt". Kristdemokraterna
            stöder detta mål, om det sammankopplas med ett mål om antalet
            arbetade timmar. Vi välkomnar också den ambitionshöjning som skett
            i Regeringskansliet för att strukturera målen i form av tre målnivåer;
            politikområdet, verksamhetsområdet och verksamhetsgrenar. Det
            är dock anmärkningsvärt att konkretiseringen och förtydligandet
            av målstrukturen och arbetet med verksamhetsområden och dess mål
            görs av regeringen och meddelas i regleringsbreven till berörda
            myndigheter. Riksdagen får alltså inte ta ställning till de mer
            operativa målen för arbetsmarknadspolitiken.
          </p>
          <p xml:id="i-PTYStgyWDUDbxUswex7ViE">
            Det finns också en tendens att beskriva arbetsmarknadspolitikens
            uppgifter i ett alltför ekonomiskt inriktat nyttoperspektiv för
            den offentliga sektorn. Det handlar om att försörja företag med
            arbetskraft, öka samhällets produktion och tillskottet till den
            gemensamma försörjningen. Främjandet av sysselsättningen och bekämpandet
            av arbetslösheten handlar för oss kristdemokrater i första hand
            om att ge den enskilde människan ett värdigare liv där hon får
            känna delaktighet och kan försörja sig själv, och därmed bättre
            kunna ta ansvar för sitt eget liv och sina medmänniskor. Detta
            kommer ofta i skymundan. Faran är att den arbetslöse inte hamnar
            i centrum, utan i stället företagen, de offentliga budgetarna
            och samhällsekonomin.
          </p>
          <p xml:id="i-B1ECeJxqt1v12YEV2Ts7vA">
            Med anledning av det ovan anförda vill jag ställa följande frågor
            till statsrådet Hans Karlsson:
          </p>
          <p xml:id="i-AZ8EoQBqsNtwPPp6vVVo1y">
            Vilka åtgärder avser statsrådet att vidta för att den svenska
            arbetsmarknadsstatistiken på ett bättre sätt än i dag ska spegla
            situationen på den svenska arbetsmarknaden?
          </p>
          <p xml:id="i-UCNfisvVN9SDaE4DzUqGn5">
            Vilka åtgärder avser statsrådet att vidta för att ett mål för
            arbetade timmar ska införas inom den svenska arbetsmarknadspolitiken?
          </p>
        </div>
      </div>
    </body>
  </text>
</TEI>
