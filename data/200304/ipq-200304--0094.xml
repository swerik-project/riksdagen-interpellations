<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0094">
  <teiHeader>
    <fileDesc>
      <titleStmt>
        <title>fristående skolors konkurrensnackdelar</title>
        <author>Lindström, Torsten (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>fristående skolors konkurrensnackdelar till utbildningsminister Thomas Östros om fristående skolors konkurrensnackdelar</title>
          <idno type="rdwebb">GR1094</idno>
          <ref type="dokument_url_text">http://data.riksdagen.se/dokument/GR1094/text</ref>
          <ref type="dokument_url_html">http://data.riksdagen.se/dokument/GR1094</ref>
          <ref type="dokumentstatus_url_xml">http://data.riksdagen.se/dokumentstatus/GR1094</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUsYTbnmyQrtHXSA2gEp9T</idno>
            <persName>Torsten Lindström</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-SNNAyHphRnFcyXsje58DGe" corresp="i-BUsYTbnmyQrtHXSA2gEp9T">
          <date when="2003-11-07"/>
        </correspAction>
        <correspAction type="answered" xml:id="i-GPWFbQ2tn6P7zWJRrPh5kn">
          <date when="2003-11-18"/>
        </correspAction>
        <correspAction type="received" xml:id="i-D755M6M88bWUKomohVV4CQ" corresp="i-PzNviXpYSimQsvSkF9CmDz">
          <date when="2003-11-10"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Sk3fFuLy8c2y6vyB1oBNaE">
            Interpellation 2003/04:94 av Torsten Lindström (kd) till utbildningsminister
            Thomas Östros om fristående skolors konkurrensnackdelar
          </p>
        </div>
        <div type="ipqSubmissionInfo">
          <p xml:id="i-gGDsjpPjEaohjXGMjymvZ">
            den 7 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5MXmZ5TV5ibY5LMRPs9DA7">
            Från och med den 1 januari 2003 gäller ett nytt bidragssystem
            för fristående skolor. Till skillnad från den riksprislista som
            tidigare rått och som i sig kunde medföra oönskade konsekvenser
            är det numera elevens hemkommun som i hög grad avgör vilken ersättning
            som den fristående skolan får.
          </p>
          <p xml:id="i-JtEqzPbz5RDSdLhW4ASj3G">
            Avsikten är att bidraget ska motsvara den kostnad som elevens
            hemkommun har för motsvarande program. Det nya systemet kan på
            papperet tyckas logiskt, enkelt och rättvist. I verkligheten är
            det dock långt ifrån ett enkelt och rättvist system. Det nya bidragssystemet
            har slagit mycket hårt mot flera fristående skolor, främst fristående
            gymnasieskolor, och i ett antal kommuner missgynnas dessa starkt
            i förhållande till likartade utbildningar med kommunen som huvudman.
          </p>
          <p xml:id="i-QhZ57hSMSEfG69FDkPoYQ7">
            Ett exempel visar att utbildningen för en elev som går första
            årskursen av elprogrammet på en kommunal skola kostar 83 422 kr.
            Samma kommun betalar till en fristående skola för samma program
            bara 67 708 kr. Elprogrammet är på intet sätt unikt. Samma stora
            skillnader, till de fristående skolornas nackdel, går igen i program
            efter program. Som om detta inte vore nog finns det fall där den
            kommunala skolan får betala 950 kr per kvadratmeter medan den
            fristående skolan får betala 1 700 kr per kvadratmeter trots att
            skolorna hyr lokaler i samma byggnad. Denna orättvisa är inte
            acceptabel.
          </p>
          <p xml:id="i-VB7G16tEURVEUfHJ2g2otv">
            Det nya systemet gör det också mycket svårt för en fristående
            skola att kalkylera med ekonomin eftersom intäkterna är osäkra
            och kan variera kraftigt från år till år. Detta eftersom de fristående
            gymnasieskolorna har riksintag och att intäkterna därmed helt
            och hållet beror på varifrån eleverna råkar komma ett visst läsår.
            Det leder också till att de ekonomiska förutsättningarna kan variera
            kraftigt från läsår till läsår. Detta blir extra tydligt då man
            återigen tar elprogrammet som exempel där den kommun med lägst
            ersättning betalar 65 000 kr per elev och år medan den kommun
            med högst ersättning betalar ut 115 000 kr. Utöver de svåra ekonomiska
            konsekvenserna detta kan få kräver systemet också mycket administrativt
            jobb från skolornas sida.
          </p>
          <p xml:id="i-8TaGZsPkJqQTQtNJbmrc54">
            Det är vidare ett problem att vissa kommuner i samband med att
            ersättningarna ska betalas ut hänfört de fristående skolorna till
            helt andra programkombinationer och inriktningar än vad de fått
            tillstånd för. Allt för att komma billigare undan, men för den
            fristående skolan ger detta naturligtvis ytterligare en ekonomisk
            konkurrensnackdel.
          </p>
          <p xml:id="i-VkK8eWmPfHTERHgBwWg2Fa">
            Ett annat allvarligt problem är att bidrag kan dras in retroaktivt
            från de fristående skolorna. Fortfarande får många fristående
            skolor bidrag utefter den gamla riksprislistan. Detta kan innebära
            att många skolor får för högt bidrag och detta kommer att dras
            in retroaktivt vilket kan komma att få allvarliga följder för
            ett flertal fristående skolor. En del program går inte heller
            att jämföra med de program som kommunen jämför med och fastställer
            bidraget efter. Det leder till att bidraget kan bli betydligt
            mindre än vad som är rimligt för att kunna beskriva kvalitativ
            undervisning.
          </p>
          <p xml:id="i-WdeLVbgYXgViqU1gjwHZAz">
            Kristdemokraterna vill betona att kommunala och fristående skolor
            ska behandlas lika och ha samma både rättigheter och skyldigheter.
            Med det nya bidragssystemet gäller inte detta. Det finns flera
            exempel där fristående skolor missgynnas ekonomiskt med det nya
            systemet och där godtycke och tillfälligheter utgör ekonomiska
            ramar snarare än objektivitet och likabehandling.
          </p>
          <p xml:id="i-TppxcPiKm1ioojq3G4q5mn">
            Med hänvisning till ovanstående vill jag fråga utbildningsministern:
          </p>
          <p xml:id="i-QTDcg2ZELQ3YbM3JUgtQNr">
            Vad avser utbildningsministern att göra för att rätta till de
            problem som uppstått med det nya bidragssystemet när det gäller
            kraftigt varierande ersättningar för elever beroende på var i
            landet de kommer ifrån, godtyckliga bedömningar vad det gäller
            programmets beteckning samt de fristående skolornas problem att
            planera den långsiktiga ekonomin?
          </p>
          <p xml:id="i-6V8FMvyr6VmSJnvzuQk4Vw">
            Avser ministern att vidta åtgärder så att skolor inte retroaktivt
            ska behöva betala tillbaka bidrag de mottagit under 2003 på grund
            av att kommunerna varit sena med sin bidragsbedömning?
          </p>
          <p xml:id="i-XeSQkshCj4bM8ht3W1mEPF">
            Vilka åtgärder avser ministern att vidta så att en och samma
            kommun inte kan ge betydligt mindre pengar per elev i en fristående
            skola än i en kommunal trots att de bedriver samma utbildning?
          </p>
        </div>
      </div>
    </body>
  </text>
</TEI>
