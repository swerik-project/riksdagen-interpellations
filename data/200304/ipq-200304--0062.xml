<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0062">
  <teiHeader>
    <fileDesc>
      <titleStmt>
        <title>transsexuellas situation </title>
        <author>Andreasson, Martin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>transsexuellas situation  till socialminister Lars Engqvist om transsexuellas situation </title>
          <idno type="rdwebb">GR1062</idno>
          <ref type="dokument_url_text">http://data.riksdagen.se/dokument/GR1062/text</ref>
          <ref type="dokument_url_html">http://data.riksdagen.se/dokument/GR1062</ref>
          <ref type="dokumentstatus_url_xml">http://data.riksdagen.se/dokumentstatus/GR1062</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LDb1GxQGG47N4mNNZ13jSZ</idno>
            <persName>Martin Andreasson</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4J1akFaN5TaJCNUQts2MK9" corresp="i-LDb1GxQGG47N4mNNZ13jSZ">
          <date when="2003-10-30"/>
        </correspAction>
        <correspAction type="received" xml:id="i-SvJTUkmxLyh3bBseivoHm2" corresp="i-ESKbhHz2VETwMj9meYcmxk">
          <date when="2003-10-30"/>
        </correspAction>
        <correspAction type="answered" xml:id="i-AV8xu7dYnaahV9co6uYVFe" corresp="i-ESKbhHz2VETwMj9meYcmxk">
          <date when="2003-11-17"/>
        </correspAction>
        <correspContext corresp="i-AV8xu7dYnaahV9co6uYVFe">
          <ref type="record" target="prot-200304--029">Riksdagens protokoll 2003/04:29 Måndagen den 17 november</ref>
          <ref type="recordSection" target="unsetDivId">4 § Svar på interpellation 2003/04:62 om transsexuellas situation</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FoMe3VQ7CRcQ3cWMMozcih">
            Interpellation 2003/04:62 av Martin Andreasson (fp) till socialminister
            Lars Engqvist om transsexuellas situation
          </p>
        </div>
        <div type="ipqSubmissionInfo">
          <p xml:id="i-RMjwPjHXfn5PjzZjrQyBWJ">
            den 30 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FV11R3u8ELNJqyLtjAExUw">
            Transsexualism är ett psykiskt tillstånd som i ICD @ 10 beskrivs
            som "en önskan om att leva och bli accepterad som en medlem av
            det motsatta könet, ofta åtföljt av en känsla av obehag eller
            otillräcklighet med det egna anatomiska könet och en önskan om
            hormonell eller kirurgisk behandling för att kroppsligen likna
            det prefererade könet så mycket som möjligt" (Socialstyrelsen,
            Klassifikation av sjukdomar och hälsoproblem 1997). Diagnosen
            klassas juridiskt som en sjukdom och behandling ges inom den allmänna
            sjukförsäkringens ramar. Den enda verksamma behandlingen anses
            vara en medicinsk och kirurgisk könskorrigering ("könsbytesoperation"),
            vilket i Sverige också erbjuds ihop med ett byte av juridiskt
            kön.
          </p>
          <p xml:id="i-NzDxWSn7iwjg6KvySBt4Ej">
            Transsexualism är en sjukdom som leder till ett mycket stort
            utanförskap och psykosocialt lidande för patienterna. Svensk forskning
            visar att 20 % av de patienter som inte fått behandling försöker
            begå självmord. Både forskningen och den samlade expertisen inom
            vården, visar att patienterna efter behandling har en mycket hög
            tillfrisknadsgrad och att risken för självmord sjunker drastiskt.
          </p>
          <p xml:id="i-G74Rja5GF7bRNGZysfUxtX">
            För att komma i åtnjutande av den kirurgiska delen av behandlingen
            krävs i dag enligt lagen (1972:119) om fastställande av könstillhörighet
            i vissa fall att en ny juridisk könstillhörighet först fastslås.
            För att få denna nya könstillhörighet har Socialstyrelsens rättsliga
            råd som praxis att kräva ett läkarutlåtande av en psykiater som
            utrett patienten under en längre tid, i allmänhet kring två år.
            För de transsexuella patienter som behöver kirurgisk behandling
            krävs alltså först minst två års utredning inom psykiatrin.
          </p>
          <p xml:id="i-FGuRQvPcpqshoDnD7iXAAg">
            Den psykiatriska utredningen bedrivs i dag i huvudsak i de så
            kallade regionteam som finns knutna till landets universitetskliniker
            i Lund, Göteborg, Linköping, Stockholm, Uppsala och Umeå. Enskilda
            psykiatriker i andra städer bedriver också kontinuerligt viss
            utredningsverksamhet.
          </p>
          <p xml:id="i-9D5pWk5LMbJfaeLG53Zy89">
            Av dessa kliniker har endast den i Stockholm öronmärkta bidrag
            från landstinget. På övriga håll i landet bedrivs utredningarna
            inom någon annan psykiatrisk verksamhet, utan att ansvaret finns
            specificerat på någons tjänst. Flera av de psykiatriker som arbetar
            inom området har under flera års tid påpekat behovet av ökade
            ekonomiska resurser, hittills utan resultat. Socialstyrelsens
            rättsliga råd skickade den 27 april 2001 en skrivelse till landets
            samtliga tillsynsenheter där man inskärpte behovet av utredningsresurser
            för ärenden om ändrad könstillhörighet. Det enda svar man fick
            kom från Uppsala akademiska sjukhus, som meddelade att man med
            de begränsade ekonomiska resurser man hade tillsitt förfogande
            ansågs sig vara tvungen att prioritera andra delar av verksamheten.
            Kötiden för ett första besök i Uppsala var vid denna tidpunkt
            cirka två år.
          </p>
          <p xml:id="i-H59oWymx9gzf9bFGBG882U">
            Socialstyrelsens rättsliga råd gör bedömningen att antalet ansökningar
            om fastställande av ny könstillhörighet som kommer till rådets
            kännedom ökat något under senare år, utan att resurserna inom
            vården ökat. Det totala antalet inskrivna patienter under utredning
            torde för närvarande ligga mellan 150 och 200.
          </p>
          <p xml:id="i-JAsPcL7Q93q4PMrSipJs46">
            Tiden från att patienten först kommer på besök inom specialistvården
            till att han eller hon är färdigbehandlad är minst tre år. Att
            då dessutom behöva vänta ett till två år i kö kan för många vara
            mycket svårt. Risken för suicidförsök bland de patienter som mår
            sämst och står i de längsta köerna bedöms av transsexuellas egna
            organisationer vara hög.
          </p>
          <p xml:id="i-BQGPXgf2jNdWB38u2cPrY9">
            Hälso- och sjukvårdslagen slår fast målet om en vård på lika
            villkor för hela befolkningen. Detta måste då antas gälla även
            transsexuella patienter. En liten patientgrupp som är utsatt för
            ett stort psykosocialt lidande ska inte behöva vänta i vårdköer
            flera år. Patientgruppen är också beroende av att få ett positivt
            utlåtande av sin utredande läkare för att få tillstånd till den
            kirurgiska behandlingen. Detta kan antas resultera i en patientgrupp
            som är mindre benägna än andra att kritisera vården vilket riskerar
            att resultera i att deras vård nedprioriteras.
          </p>
          <p xml:id="i-6LUR6xVuTvynWyhUxmV4Ba">
            Mot bakgrund av det ovan anförda finns det goda skäl att regeringen
            ger Socialstyrelsen i uppdrag att utreda sjukvårdens resurstilldelning
            för behandling av transsexualism och situationen för de specialistenheter
            i landet som kontinuerligt bedriver utredningar av transsexuella.
            En rimlig utgångspunkt bör vara att det i varje sjukvårdsregion
            ska finnas möjligheter att ta emot transsexuella patienter för
            psykiatrisk utredning. Den kirurgiska behandlingen, som ju kommer
            i ett senare skede i behandlingen, kan givetvis koncentreras till
            färre platser om detta anses rationellt. Socialstyrelsen bör således
            utreda hur resursbehoven ser ut inom denna del av vården för transsexuella
            samt om motsvarande problem finns också inom den medicinska och
            kirurgiska sidan av behandlingen. Utredningen bör också föreslå
            åtgärder för att säkerställa att goda utredningsmöjligheter erbjuds
            inom rimlig tid till berörda patienter oavsett bostadsort.
          </p>
          <p xml:id="i-TPYexQp29wEAhVtXH5euqy">
            Lagen om fastställande av könstillhörighet i vissa fall
          </p>
          <p xml:id="i-P9kYuwXkBHjhCoM1HszFvW">
            Lagen (1972:119) om fastställande av könstillhörighet i vissa
            fall reglerar hur ett byte av juridisk könstillhörighet går till
            för transsexuella och intersexuella personer. Den reglerar också
            under vilka förutsättningar könskorrigerande operationer av yttre
            och inre genitalier får ske. Att ett juridiskt byte skett, eller
            att sannolika skäl föreligger för att det ska ske i och med operationen,
            är ett krav för att tillstånd till kirurgisk behandling ska ges.
          </p>
          <p xml:id="i-9VhNYAAXEVnMNtEqq1RUBh">
            Hormonbehandling, som vanligen är en kompletterande behandling,
            regleras inte i lagen. Inte heller reglerar lagen icke könskorrigerande
            operationer och behandlingar som är vanliga, såsom exempelvis
            mastektomi, struphuvudoperationer, epilering och röstträning.
          </p>
          <p xml:id="i-XtzboUyL9hne2z1LAA7SYn">
            Lagen har i princip varit oförändrad sedan tillkomsten och är
            på många områden otillräcklig eller otidsenlig. Vid tiden för
            lagens tillkomst var partnerskapslagen ännu inte påtänkt, inga
            andra länder hade infört möjlighet för juridiskt "könsbyte" för
            transsexuella och intersexuella och attityderna mot de som avvek
            från könsnormerna var mycket annorlunda jämfört med i dag.
          </p>
          <p xml:id="i-XkA2RDguuFaMUDVvdKvmfV">
            Lagen om fastställande av könstillhörighet i vissa fall påverkar
            kraftigt liv och hälsa för de som berörs och många av dess krav
            uppfattas som kränkande, diskriminerande och otidsenliga av transsexuella.
            De ställer också till allvarliga problem för många av dem. Mot
            ovanstående bakgrund bör därför en utredning i syfte att revidera
            lagen tillsättas omgående.
          </p>
          <p xml:id="i-TJHSGHsa3xKCauthbvD7VG">
            Lagen om fastställande stadgar att ny könstillhörighet endast
            kan meddelas den som är ogift, svensk medborgare, myndig och steriliserad
            eller på annat sätt saknar fortplantningsförmåga. Det finns starka
            skäl att utreda om det finns sakliga skäl för dessa krav i lagen
            om fastställande eller om de enbart är utslag av tidsandan.
          </p>
          <p xml:id="i-TrR2s8cbY7p2wNETtG8U47">
            När det gäller stadgandet att ny könstillhörighet endast kan
            meddelas den som är ogift står bakgrunden till kravet att finna
            i förarbetena till lagen. Där menar man att eftersom äktenskapsbalken
            tydligt talar om att äktenskap ingås av man och kvinna kan det
            antas vara lagstiftarens mening att äktenskap bara kan förekomma
            mellan man och kvinna. Detta innebär i praktiken att de personer
            som är gifta tvingas att skilja sig för att få sin nya juridiska
            tillhörighet och därmed även sin medicinska behandling. Det torde
            vara den enda sjukdom där sjukvården för att ge behandling ställer
            krav på att patienten är ogift.
          </p>
          <p xml:id="i-FxumvVcxpR1vjbc2nYHkhv">
            Bortsett från det extra psykosociala lidande detta krav utsätter
            patienterna för innebär kravet också att de tvingas till extrautgifter
            i samband med den påtvingade äktenskapsskillnaden. Det innebär
            också att ett par som varit gifta av staten först tvingas leva
            helt utan juridisk koppling, medan Socialstyrelsen handlägger
            ärendet i cirka sex månader, och sedan tvingas ingå partnerskap
            som i flera avseenden inte har samma juridiska innebörd som äktenskap.
          </p>
          <p xml:id="i-Db9E9Dz8RYhxGY32gDb7CC">
            Det är inte rimligt att staten tvingar människor att skilja sig
            från en partner som är villiga att stanna och ge stöd. Att dessutom
            ställa detta krav som villkor för att patienter i en utsatt patientgrupp
            ska få den vård de behöver är direkt oacceptabelt. Kravet på att
            den som ansöker måste vara ogift för att ny könstillhörighet ska
            kunna meddelas bör därför omedelbart strykas ur lagen om fastställande
            i vissa fall.
          </p>
          <p xml:id="i-UXhUBCac4BuTYTfas6f75n">
            I samma lag finns också ett krav på att den ansökande måste vara
            svensk medborgare för att kunna meddelas ny könstillhörighet.
            Också medborgarskapskravet står att läsa bakgrunden till i förarbetena
            till lagen. Där framgår att orsaken till kravet var att man bedömde
            att det annars fanns risk för patientinvandring, eftersom Sverige
            då var det enda land som erbjöd ny juridisk könstillhörighet.
          </p>
          <p xml:id="i-UmXMjukNeVPNpK1ebjGTCm">
            I dag har många av Sveriges grannländer liknande lagstiftning
            och de som inte har det erbjuder i många fall liknande medicinsk
            behandling, utan att några krav på ny juridisk könstillhörighet
            ställs. Risken för patientinvandring torde därför i dag vara obefintlig.
            I förarbetena resoneras också om vad som händer om en utländsk
            medborgare boende i Sverige får ny könstillhörighet och den sedan
            inte erkänns i personens hemland. Man menar att man kan ge personen
            problem med sitt hemlands myndigheter genom att godkänna en ny
            juridisk könstillhörighet. Mot detta kan invändas att vi i dag
            låter utländska medborgare ingå partnerskap trots att det i vissa
            fall är förbjudet med homosexuella handlingar i det land de är
            medborgare.
          </p>
          <p xml:id="i-9GkWUHxvgPUqY7Xd3nCa4Y">
            Kravet på svenskt medborgarskap för att få ny könstillhörighet
            beviljad bör alltså strykas. Personer med utländskt medborgarskap
            bör, så länge de är folkbokförda i Sverige och har uppehållstillstånd,
            kunna beviljas ny könstillhörighet. De bör även ges tillgång till
            svensk sjukvård för transsexuella eller intersexuella på samma
            sätt som alla andra invånare i landet.
          </p>
          <p xml:id="i-L7nqWCwid9WRcJMDMZw715">
            Lagen om fastställande av könstillhörighet i vissa fall reglerar
            inte i egentlig mening hur myndigheterna bör förhålla sig till
            de svenska medborgare som av olika skäl genomgår behandling för
            sitt tillstånd utomlands. Detta har det senaste åren ställt till
            allvarliga problem för ett flertal individer. De har haft problem
            med att legitimera sig på grund av att de inte fått ut korrekta
            svenska ID-handlingar som stämmer med den identitet de registrerats
            som i sitt boendeland. De också har av svenska myndigheter avkrävts
            svenska läkarutlåtanden om att de har diagnosen transsexualism,
            trots att de redan genomgått behandling mot tillståndet utomlands.
          </p>
          <p xml:id="i-NbDzt48Lcz5CWJs9fknpxF">
            För en utländsk medborgare som söker uppehållstillstånd och senare
            svenskt medborgarskap ställs inga krav på att han eller hon ska
            kunna bevisa sin juridiska könstillhörighet. Två personer med
            transsexuell bakgrund som bor i utlandet, har genomgått behandling
            där och sedan flyttar till Sverige behandlas således olika om
            den ene är svensk medborgare. Och det är på den svenska medborgaren
            de tyngre kraven ställs.
          </p>
          <p xml:id="i-8Kk4XpopNdAEkEmgKAZdpK">
            Lagen om fastställande är skriven med tanke på att de som söker
            ny juridisk fastställelse också söker tillstånd till behandling
            inom den svenska allmänna sjukvården. Om personen inte ämnar utnyttja
            den svenska sjukvården utan redan har fått behandling utomlands
            finns det inga rimliga skäl att ställa krav på medicinsk bedömning
            annat än att inhämta utlåtande från den läkare som ställt den
            ursprungliga diagnosen. Det finns heller inga skäl att kräva förnyad
            utredning och rättslig prövning av korrekt diagnos av personer
            som redan i utlandet genomgått en utredning motsvarande den svenska.
          </p>
          <p xml:id="i-jL3kJYmmdpXipWVFyriH1">
            Lagen stadgar också att ny könstillhörighet, och därmed behandling
            för transsexualism eller intersexualism, bara får meddelas den
            som undergått sterilisering eller på andra sätt saknar fortplantningsförmåga.
            Eftersom ny juridisk könstillhörighet inte rent juridiskt måste
            följas av könskorrigerande operationer, även om det vanligen sker,
            kan kravet tänkas ha tillkommit för att inte juridiska kvinnor
            ska kunna bli biologiska fäder och vice versa. Det kan också tänkas
            finnas medicinska skäl. Dock har vi redan juridiska kvinnor som
            är biologiska fäder, och vice versa, eftersom det finns transsexuella
            som hunnit skaffa barn innan de genomgår behandling. Bestämmelsen
            att den sökande ska vara steril bör därför ses över.
          </p>
          <p xml:id="i-SoD9tp8TnNpzYreSjEDNqn">
            I lagen om fastställande finns vidare en åldersgräns på arton
            år för att meddela ny könstillhörighet. På senare tid har det
            uppmärksammats att den tanke man haft inom den psykiatriska forskningen
            om att barn föds utan någon bestämd könsidentitet inte stämmer
            med hur intersexuella barn upplever sin verklighet. Vidare vittnar
            många transsexuella om hur de redan från tidig barndom känt till
            sin rätta könsidentitet. I Nederländerna har man tagit fasta på
            denna nya kunskap och ger hormonbehandling mot transsexualism
            redan till barn. Om ett barn som upplever sig tillhöra det motsatta
            könet tvingas genomgå både barndom och tonår som det kön han eller
            hon inte anser sig vara kan det ge svåra trauman, trauman som
            kanske skulle ha lindrats med rätt behandling i tid. Att utreda
            hur man redan tidigt kan diagnostisera och hjälpa dessa barn borde
            ligga i sjukvårdens intresse. Om man kommer fram till att man
            kan det bör en sådan hormonbehandling rimligen följas av en ny
            juridisk könstillhörighet. Därför finns det skäl att utreda om
            ett krav på att personen ska vara minst arton år för att få ny
            juridisk identitet alltid är för patientens bästa.
          </p>
          <p xml:id="i-Sp2t6eCWBH2CwWkVAioQWa">
            Lagen om fastställande av könstillhörighet i vissa fall är alltså
            mogen för en fullständig översyn och utvärdering. En sådan översyn
            bör ske ur ett helhetsperspektiv som omfattar såväl patientens
            situation (bland annat på de punkter som beskrivs ovan) som sjukvårdsfrågor,
            den formella beslutsgången för fastställande av könstillhörighet
            med mera.
          </p>
          <p xml:id="i-AryGrQTefpWW3uYhKkDcFG">
            I avvaktan på denna utredning finns dock vissa ändringar som
            av humanitära skäl inte kan anstå till den mer genomgripande översynen.
            Därför anser jag också att regeringen skyndsamt bör initiera en
            lagändring för att avskaffa förbudet att leva i äktenskap eller
            partnerskap för den som ansöker om ny juridisk könstillhörighet.
          </p>
        </div>
        <div type="ipQuestion">
          <p xml:id="i-7E8wCtXzW9KH6Y9QUeUJwq">
            Jag vill därför fråga socialministern följande:
            <list rend="unordered">
              <item>
                1. Vilka åtgärder avser socialministern att vidta för att utreda
                sjukvårdens resurstilldelning för behandling av transsexualism?
              </item>
              <item>
                2. Är socialministern beredd att tillsätta en utredning i syfte
                att utvärdera lagen (1972:119) om fastställande av könstillhörighet
                i vissa fall?
              </item>
              <item>
                3. Är socialministern beredd att vidta skyndsamma åtgärder för
                att föreslå ett avskaffande av förbudet att leva i äktenskap eller
                partnerskap för den som ansöker om ny juridisk könstillhörighet?
              </item>
            </list>
          </p>
        </div>
      </div>
    </body>
  </text>
</TEI>
