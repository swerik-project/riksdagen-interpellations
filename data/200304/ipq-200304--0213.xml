<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0213">
  <teiHeader>
    <fileDesc>
      <titleStmt>
        <title>antisemitism</title>
        <author>Lindgren, Ulrik (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>antisemitism till statsrådet Mona Sahlin om antisemitism</title>
          <idno type="rdwebb">GR10213</idno>
          <ref type="dokument_url_text">http://data.riksdagen.se/dokument/GR10213/text</ref>
          <ref type="dokument_url_html">http://data.riksdagen.se/dokument/GR10213</ref>
          <ref type="dokumentstatus_url_xml">http://data.riksdagen.se/dokumentstatus/GR10213</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XSoE59R8vSeGm31iRSvpAz</idno>
            <persName>Ulrik Lindgren</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <persName>Mona Sahlin</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-6YRk68SUL62b6Rb4icrQzu" corresp="i-XSoE59R8vSeGm31iRSvpAz">
          <date when="2003-12-18"/>
        </correspAction>
        <correspAction type="received" xml:id="i-XnpizLSqw9cPQxA7CqBdBt">
          <date when="2003-12-18"/>
        </correspAction>
        <correspAction type="answered" xml:id="i-TAnMDdNe7vcJtdjah1px2L">
          <date when="2004-01-23"/>
        </correspAction>
        <correspAction type="received" xml:id="i-8jMa9LsS6B7pPVsbK4nHzd" corresp="i-GFJcxAB9fyzG2VN1HakscJ">
          <date when="2003-12-18"/>
        </correspAction>
        <correspAction type="answered" xml:id="i-PMRqM2AY1kbSCBoaL2h9Y4">
          <date when="2004-01-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Na8Zgp8Uvv6V7R4Vd91hCs">
            Interpellation 2003/04:213 av Ulrik Lindgren (kd) till statsrådet
            Mona Sahlin om antisemitism
          </p>
        </div>
        <div type="ipqSubmissionInfo">
          <p xml:id="i-4V74p3Lv8rZR7eR4tM2JZU">
            den 18 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Uv6mKL2fetjkcJd3c3Q6H8">
            Rapporter, från EU och från Sverige, blottlägger en obehaglig
            framväxt av antisemitism i Europa inklusive Sverige. EUMC, som
            är EU:s organ mot rasism och främlingsfientlighet, nämner Sverige
            som ett av de fem medlemsländer där antisemitismen ökar mest.
          </p>
          <p xml:id="i-8F7kTxeiPxuYNgamdTbz5w">
            Antisemitismen visar upp sig med ett brett spektrum av yttringar,
            alltifrån direkta fysiska attentat mot synagogor och judar till
            subtila texter i medierna med en antisemitisk underton.
          </p>
          <p xml:id="i-GmWeqzHwMmLvcpyv2d8H7n">
            Grupperna som gör sig skyldiga till antisemitism känns igen som
            de gamla högerextrema grupper som alltid haft judehatet som viktig
            ingrediens i sin våldsideologi, men även extrema vänstergrupper
            glider över i ren antisemitism under täckmantel av kritik mot
            Israel. Rapporterna redovisar också att den mer eller mindre statsunderstödda
            antisemitism som förs fram i medierna i ett antal muslimska länder
            har många företrädare bland muslimska invandrargrupper i Sverige.
          </p>
          <p xml:id="i-DjXzGtQU94XebHTQ4FGJwo">
            Många enskilda vittnesbörder från judar bosatta i Sverige bekräftar
            rapporterna. Många judar drar sig för att offentligt visa sin
            judiska tillhörighet av rädsla för trakasserier eller något ännu
            värre, synagogor tvingas till säkerhetsarrangemang som kyrkor
            och moskéer inte alls behöver och judiska skolbarn vittnar om
            mobbning som skolledningen inte tycks förmå ingripa emot.
          </p>
          <p xml:id="i-29pofobWJbLZgr4YzoXyqF">
            I en nyligen presenterad rapport av forskaren Mikael Tossavainen
            redovisas en oroande flathet från svenska skolledningar. Den svenska
            demokratin är illa ute när rektor och lärare, trots uppenbara
            missförhållanden, inte törs sätta ned foten av rädsla för skolans
            rykte eller för den muslimska gruppen på skolan.
          </p>
          <p xml:id="i-MLeF2u75Xtd3QbgtsMWvML">
            Får den rådande utvecklingen fortsätta ostört finns uppenbara
            risker inte bara för den judiska minoriteten utan även för en
            tilltagande islamofobi. Att negligera antisemitiska uttryck från
            muslimer blir lätt en grogrund för rasism, fientlighet och diskriminering
            även mot muslimska grupper.
          </p>
        </div>
        <div type="ipQuestion">
          <p xml:id="i-HukjG7Um34p1GWUz7iURtx">
            Det krävs i dag ett rakryggat avståndstagande från all form av
            rasism, där alla demokratins till buds stående medel behövs i
            skolor, i debatt, i medierna och i rättsväsendet.
            <list rend="unordered">
              <item>
                1. Vilka åtgärder avser statsrådet att vidta för att inspektera
                skolornas bemötande av antisemitism och antisemitiska incidenter?
              </item>
              <item>
                2. Vilka åtgärder i övrigt avser statsrådet att vidta för att
                stävja antisemitism i Sverige?
              </item>
            </list>
          </p>
        </div>
      </div>
    </body>
  </text>
</TEI>
