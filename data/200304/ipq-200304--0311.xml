<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0311">
  <teiHeader>
    <fileDesc>
      <titleStmt>
        <title>medicinering med narkotikaklassade läkemedel</title>
        <author>Aronson, Marita (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>medicinering med narkotikaklassade läkemedel till socialminister Lars Engqvist om medicinering med narkotikaklassade läkemedel</title>
          <idno type="rdwebb">GR10311</idno>
          <ref type="dokument_url_text">http://data.riksdagen.se/dokument/GR10311/text</ref>
          <ref type="dokument_url_html">http://data.riksdagen.se/dokument/GR10311</ref>
          <ref type="dokumentstatus_url_xml">http://data.riksdagen.se/dokumentstatus/GR10311</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8eznoqP6pLNBjC4Q11VtkC</idno>
            <persName>Marita Aronson</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-JCLvVvrHck79W14n1bpR1C" corresp="i-8eznoqP6pLNBjC4Q11VtkC">
          <date when="2004-02-19"/>
        </correspAction>
        <correspAction type="received" xml:id="i-KCx3bevAzE27i1FmxSuTa" corresp="i-ESKbhHz2VETwMj9meYcmxk">
          <date when="2004-02-19"/>
        </correspAction>
        <correspAction type="answered" xml:id="i-2DaH5qhKnGcttAduWLZCKf" corresp="i-ESKbhHz2VETwMj9meYcmxk">
          <date when="2004-03-12"/>
        </correspAction>
        <correspContext corresp="i-2DaH5qhKnGcttAduWLZCKf">
          <ref type="record" target="prot-200304--082">Riksdagens protokoll 2003/04:82 Fredagen den 12 mars</ref>
          <ref type="recordSection" target="unsetDivId">3 § Svar på interpellation 2003/04:311 om medicinering med narkotikaklassade läkemedel</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-GLeZHDpupQHafkXTcak7dG">
            Interpellation 2003/04:311 av Marita Aronson (fp) till socialminister
            Lars Engqvist om medicinering med narkotikaklassade läkemedel
          </p>
        </div>
        <div type="ipqSubmissionInfo">
          <p xml:id="i-4qFQVXy1WUNcLuLQjFNNMP">
            den 19 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-X6v8MouBKoXpRG5cg54UC2">
            Det är lika svårt att ta sig ut ur läkemedelsmissbruk som andra
            former av missbruk. Tidningen Göteborgs-Posten har i en rad artiklar
            uppmärksammat problemet med läkare som överförskriver narkotiska
            läkemedel. En journalist från tidningen besökte tre läkare och
            fick utan nämnvärda undersökningar recept på 456 narkotikaklassade
            tabletter. Besöken tog sammanlagt endast 37 minuter. Tabletterna
            är bland missbrukare på gatan uppskattningsvis värda över 6 000
            kr.
          </p>
          <p xml:id="i-D5dtijixDYfpNsPfJg2BQG">
            Läkare har i princip rätt att förskriva alla slags narkotiska
            läkemedel så länge det sker i enlighet med vetenskap och beprövad
            erfarenhet. Det finns mycket som tyder på att vissa läkare, av
            olika skäl, skriver ut narkotikaklassade läkemedel alltför vidlyftigt.
            Det kan bland annat handla om att det är svårt för en enskild
            läkare att bedöma patientens behov. I några fall kan det även
            vara svårt för läkare att neka påstridiga patienter narkotikaklassade
            läkemedel. Det bör av dessa anledningar finnas fler professionella
            människor kring patienten som tillsammans med behandlande läkare
            resonerar kring patientens vårdbehov innan medicinering, i synnerhet
            med narkotikaklassade läkemedel, beslutas.
          </p>
          <p xml:id="i-XrnwSsiJSF3xAne7rsM8Kd">
            Den omfattande felanvändningen av läkemedel är ett stort samhällsproblem
            som får både medicinska, sociala och ekonomiska konsekvenser.
            I dag får läkare som överförskriver oftast en varning, begränsad
            rätt att skriva ut läkemedel eller i värsta fall indragen legitimation.
            Socialstyrelsen ska initiera ett tillsynsärende sedan den fått
            in en anmälan eller på annat sätt fattat misstanke om att en läkare
            förskriver läkemedel på ett icke godtagbart sätt. Socialstyrelsen
            har sedan juli 2002 möjlighet att använda receptregistret för
            tillsyn över förskrivning av narkotiska läkemedel. Som ett led
            i arbetet med att minska förekomsten av icke godtagbara förskrivningar
            av narkotikaklassade läkemedel anser jag att det är angeläget
            att ytterligare effektivisera tillsynsförfarandet.
          </p>
          <p xml:id="i-9yRgbw6rEkRKb8MFuiE3aG">
            Regeringen planerar enligt uppgift att lämna en proposition under
            våren som bygger på betänkandet Ökad patientsäkerhet på läkemedelsområdet
            (SOU 2003:52). Det innehåller förslag om inrättandet av en läkemedelsförteckning
            hos Apoteket AB. Läkemedelsförteckningen ska innehålla uppgifter
            om patientens totala läkemedelsuttag oavsett vilken läkare som
            har förskrivit läkemedlet. Förteckningen ska efter samtycke från
            patienten kunna göras tillgänglig för senare förskrivare. På detta
            sätt hoppas regeringen att förskrivarna får ett bättre beslutsunderlag
            vid mötet med patienten och vid beslut om ytterligare behandling.
          </p>
          <p xml:id="i-SeZHLqYiFdw3g13L3n7Zf3">
            Läkarförbundet är kritiskt till ett sådant apoteksregister. Uppgifter
            om enskilda patienters läkemedelsanvändning hör hemma i en patientjournal
            och inte i ett register menar Läkarförbundet. Ett apoteksregister
            är otillräckligt eftersom det där saknas uppgifter om till exempel
            diagnoser, förskrivningsorsak och mål för behandlingen. Läkarförbundet
            menar att landstingen i stället borde åläggas att senast år 2005
            införa nationella läkemedelsjournaler kopplade till den medicinska
            journalen. Dessa ska fungera inom hela sjukvården och ska vara
            tillgängliga för de läkare som vårdar patienten. Det är inte ovanligt
            att patienter har flera behandlande läkare som alla för var sin
            journal för patienten. Problemet uppstår när dessa läkares bedömningar
            inte stämmer överens och resultatet kan bli felaktiga och motstridiga
            ordinationer. För att skapa överblick krävs att alla läkare har
            tillgång till samma journal. Behandlande läkare måste därför ges
            möjlighet att ta del av andra läkares ordinationer och bedömningar
            för att få viktiga upplysningar om sjukdom och behandling. I dag
            saknar behandlande läkare alltför ofta denna typ av information
            om patienten när de ska göra bedömningar om medicinering. Nuvarande
            lagstiftning förhindrar gemensamma journaler. För att läkemedelsjournalen
            ska kunna genomföras krävs förändringar i särskilt patientjournallagen
            och sekretesslagen.
          </p>
        </div>
        <div type="ipQuestion">
          <p xml:id="i-9daYBhLQLPktCpeFPPZUuC">
            Med anledning av ovanstående vill jag fråga socialministern följande:
            <list rend="unordered">
              <item>
                1.Vilka åtgärder avser ministern att vidta för att fler professionella
                inom vården medverkar i beslut inför medicinering av patienter
                med narkotikaklassade läkemedel?
              </item>
              <item>
                2.Är ministern beredd att vidta åtgärder för att ytterligare
                effektivisera Socialstyrelsens tillsynsverksamhet för att på så
                sätt stävja överförskrivning av narkotiska läkemedel?
              </item>
              <item>
                3.Vilka åtgärder ämnar ministern vidta för att möjliggöra Läkarförbundets
                förslag att införa nationella läkemedelsjournaler?
              </item>
            </list>
          </p>
        </div>
      </div>
    </body>
  </text>
</TEI>
