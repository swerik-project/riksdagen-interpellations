<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0441">
  <teiHeader>
    <fileDesc>
      <titleStmt>
        <title>militariserad polis</title>
        <author>Johansson, Jörgen (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>militariserad polis till justitieminister Thomas Bodström om militariserad polis</title>
          <idno type="rdwebb">GR10441</idno>
          <ref type="dokument_url_text">http://data.riksdagen.se/dokument/GR10441/text</ref>
          <ref type="dokument_url_html">http://data.riksdagen.se/dokument/GR10441</ref>
          <ref type="dokumentstatus_url_xml">http://data.riksdagen.se/dokumentstatus/GR10441</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AyN7HRP1y38PeQoLunJifb</idno>
            <persName>Jörgen Johansson</persName>
            <state ref="Q110832" type="partyAffiliation">
              <desc>C</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Sj2GJSkCrSGGn5XLpCPURJ" corresp="i-AyN7HRP1y38PeQoLunJifb">
          <date when="2004-04-22"/>
        </correspAction>
        <correspAction type="received" xml:id="i-McJLueyh5yCTEqSSpXEtB8" corresp="i-STyFs6Gu3boin31eFp1bNM">
          <date when="2004-04-22"/>
        </correspAction>
        <correspAction type="answered" xml:id="i-HoidKzcJmJHrcQu4WtGBGb" corresp="i-STyFs6Gu3boin31eFp1bNM">
          <date when="2004-05-19"/>
        </correspAction>
        <correspContext corresp="i-HoidKzcJmJHrcQu4WtGBGb">
          <ref type="record" target="prot-200304--118">Riksdagens protokoll 2003/04:118 Onsdagen den 19 maj</ref>
          <ref type="recordSection" target="unsetDivId">13 § Svar på interpellation 2003/04:441 om militariserad polis</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EERVUTgFf1cDCZG9wjRipQ">
            Interpellation 2003/04:441 av Jörgen Johansson (c) till justitieminister
            Thomas Bodström om militariserad polis
          </p>
        </div>
        <div type="ipqSubmissionInfo">
          <p xml:id="i-FdwVomhVZ6o9aaN68MMzHx">
            den 22 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-65KDjZESkDPr2qHK44e17R">
            Attityder i samhället påverkas av de signaler som sänds ut från
            ansvarigt håll. Polisen framstår hos de flesta som en av samhällets
            främsta garanter för tryggheten i tillvaron. Det är därför av
            största vikt att polisen framstår, verkar och ger signaler som
            skapar den trygghet som alla eftersträvar.
          </p>
        </div>
        <div type="ipQuestion">
          <p xml:id="i-R6WsBvCDx3wHbbq75oR88D">
            Under det senaste året har polisen, på område efter område, visat
            att en glidning i attityder skett. Detta utifrån ett ställningstagande
            att våld ska med våld fördrivas. Den grundsynen är knappast förenlig
            med skapandet av ett tryggt samhälle som utgår från humanismens
            principer. Exempel på åtgärder som polisen vidtagit, som av många
            ses som operativa, kan schematiskt redovisas enligt följande:
            <list rend="unordered">
              <item>
                införandet av ny ammunition till polisens vapen
              </item>
              <item>
                införandet av distraktionsgranater
              </item>
              <item>
                införandet av prickskyttegevär till andra grupper än Nationella
                insatsstyrkan
              </item>
              <item>
                överväganden av att införa elpistol till polis.
              </item>
            </list>
          </p>
          <p xml:id="i-JodXkbWSy3GmpiBCSf166y">
            Samtliga åtgärder ger intryck av en aktiv strävan att militarisera
            svensk polis. Detta en åtgärd som är av stor principiell betydelse
            och bör prövas av Sveriges riksdag. Svensk polis har hittills
            setts som ett föredöme i världen genom sin fristående ställning
            i förhållande till militären. Bland annat har många flyktingar
            i kontakten med svensk polis lovordat den fristående ställning
            som polisen har.
          </p>
          <p xml:id="i-PHVsaiGYrZjox49D2B9mBj">
            Varje punkt av de redovisade åtgärderna bör ges sin särskilda
            kommentar:
          </p>
          <p xml:id="i-AA3zMD5seNjT6nhP4uwNQ3">
            Införandet av ny ammunition i polisens vapen har skett med motiveringen
            att inte skada tredje man. Det förhållandet är mer av ett svepskäl
            än en reell motivering. Det synsättet stärks av det reella utfallet
            av hur många tillfällen fara för tredje man uppstått såväl i Sverige
            som i Europa i övrigt när poliser använt sitt tjänstevapen. Införandet
            av den nya ammunitionen framstår i stället som ett avsiktligt
            mål att döda i stället för att skada vid användandet av tjänstevapnet.
            En sådan målsättning är inte acceptabel!
          </p>
          <p xml:id="i-SpqfpLLYH9exwCW4ENPCcG">
            Införandet av distraktionsgranater är en "skrämselform" som anammats
            från andra länder. Hur dessa ska användas och i vilka sammanhang
            är oklart. Tydligt, från internationella jämförelser, är att de
            som drabbas får såväl hörselskador som psykiska skador. Ett missbruk
            eller felaktigt användande av detta terrormedel kan alltså få
            stora konsekvenser och därmed framstår frågan om mer våld än nöden
            kräver använts. Dessa granater kan ha sitt berättigande i extrema
            sammanhang men ska då hanteras av speciell personal som till exempel
            en insatsstyrka.
          </p>
          <p xml:id="i-U7DJL8Muz1NFn1afydiA4x">
            Införandet av prickskyttegevär i polisens piketstyrkor framstår
            som häpnadsväckande. Vad är syftet med ett prickskyttegevär? Svaret
            är förmodligen att på ett säkert sätt oskadliggöra en person.
            Detta är en extraordinär åtgärd som vid användandet av ett prickskyttegevär
            sker efter noggrant övervägande. Detta noggranna övervägande är
            en väsentlig del av det polisiära arbetet. Om extraordinära åtgärder
            måste vidtas är det oftast gott om tid och därmed tid för eftertanke
            och planering. Att i en ordinär utryckningsstyrka ha ständig tillgång
            till detta vapen får otvetydigt en urvattnande effekt på begreppet
            "noggrant övervägande". Användandet av ett prickskyttegevär bör
            ske efter noggranna analyser. I ett land av Sveriges storlek innebär
            detta att polisen, "rent teoretiskt", har behov av endast ett
            sådant gevär. Förmodligen bör ett sådant vapen finnas knutet till
            polisens nationella insatsstyrka.
          </p>
          <p xml:id="i-KjaaxoyZE6ZziCDrwHxDKp">
            Övervägandet att införa elpistol kan ses som ett positivt inslag
            för att minimera polisens behov och användande av skjutvapen.
            Införandet har dock en baksida. Förekomsten av elpistoler inom
            polisen kommer att aktualisera innehav också på den illegala marknaden.
            Rån, genom aktivt hanterande av elpistoler, skulle bli ett nytt
            inslag i den brottsliga marknaden. Den rånade personen sätts ur
            spel under några sekunder, muddring kan ske och personen vaknar
            upp utan synbara fysiska defekter. Detta utan att gärningsmannen
            kunnat iakttas. Rånet har skett på ett "snyggt och effektivt sätt"
            och rättsmaskineriet ges möjligheten att utdöma lindrigare straff
            om någon person kan anklagas för brottet. Situationen framstår
            knappast som eftersträvansvärd i vårt samhälle. De negativa effekterna
            bör därför analyseras i samband med ett eventuellt införande där
            såväl ökad brottslighet som effekter på rättsväsendet och införandets
            påverkan på attityder i samhället nogsamt övervägs. Frågan är
            av stor vikt för att värna trygghetsbegreppet i landet.
          </p>
          <p xml:id="i-8NBNuvUg4JSC1pk3vTCR51">
            Utvecklingen inom polisen i Sverige är sådan att många poliser
            känner det pinsamt att vara polis. Den tidigare trygghetspelaren
            i samhället framstår alltmer som en rättsmaskin, något som knappast
            gagnar utvecklingen till ett tryggare samhälle. Åtgärder, som
            alltmer framstår som ord i stället för handling, är införandet
            av en närpolis där den vardagliga, nära och brottsförebyggande
            insatsen skulle göras. Dagens närpolis framstår som ett eko av
            de lovord som gavs vid införandet.
          </p>
          <p xml:id="i-DoRemAK4DrHi34DFy5G8Nb">
            Förändringen inom svensk polis kan inte bara hänföras till den
            grövre brottsligheten eller bristen på poliser. Orsakerna finns
            förmodligen att söka i frågor som organisation, ledarskap och
            otydliga direktiv. Otydligheterna i detta sammanhang kan också
            vara grunden till det övervåld som många upplever att polisen
            i dag använder. En översyn av polisens förhållanden, utifrån dessa
            utgångspunkter, är därför nödvändig.
          </p>
        </div>
        <div type="ipQuestion">
          <p xml:id="i-VAZDjob46dC3eXLJwkWNg4">
            Mina frågor till justitieministern är därför:
            <list rend="unordered">
              <item>
                1. Vilka åtgärder avser ministern att vidta för att återskapa
                polisens förtroende som trygghetens pelare i samhället?
              </item>
              <item>
                2. Vilka åtgärder avser ministern att vidta för att den humanistiska
                grundsynen ska prägla allt arbete som polisen utför?
              </item>
            </list>
          </p>
        </div>
      </div>
    </body>
  </text>
</TEI>
