<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0442">
  <teiHeader>
    <fileDesc>
      <titleStmt>
        <title>regeringens styrning av konkurrensutsatta företag</title>
        <author>Löfgren, Ulla (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>regeringens styrning av konkurrensutsatta företag till näringsminister Leif Pagrotsky om regeringens styrning av konkurrensutsatta företag</title>
          <idno type="rdwebb">GR10442</idno>
          <ref type="dokument_url_text">http://data.riksdagen.se/dokument/GR10442/text</ref>
          <ref type="dokument_url_html">http://data.riksdagen.se/dokument/GR10442</ref>
          <ref type="dokumentstatus_url_xml">http://data.riksdagen.se/dokumentstatus/GR10442</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YEdxJPN8cJMwnqfd9tHmTD</idno>
            <persName>Ulla Löfgren</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-LBespv55MMXTUpYdhPmGgc" corresp="i-YEdxJPN8cJMwnqfd9tHmTD">
          <date when="2004-04-22"/>
        </correspAction>
        <correspAction type="received" xml:id="i-J5ciSdkYzufn4Xjw4oUXTP" corresp="i-V19ff9MeDZhTGpv5xEprbu">
          <date when="2004-04-22"/>
        </correspAction>
        <correspAction type="answered" xml:id="i-Jv5Y55qYwDGLGSCoUfWRY7" corresp="i-V19ff9MeDZhTGpv5xEprbu">
          <date when="2004-05-04"/>
        </correspAction>
        <correspContext corresp="i-Jv5Y55qYwDGLGSCoUfWRY7">
          <ref type="record" target="prot-200304--108">Riksdagens protokoll 2003/04:108 Tisdagen den 4 maj</ref>
          <ref type="recordSection" target="unsetDivId">8 § Svar på interpellation 2003/04:442 om regeringens styrning av konkurrensutsatta företag</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PWf2yf368KhqeZ1VoVakTe">
            Interpellation 2003/04:442 av Ulla Löfgren (m) till näringsminister
            Leif Pagrotsky om regeringens styrning av konkurrensutsatta företag
          </p>
        </div>
        <div type="ipqSubmissionInfo">
          <p xml:id="i-3p1L6owhCSYRfpXtiWPA8C">
            den 22 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-6BWJZ1LA55nktm7Qi1uLmU">
            Vid ett anförande i Pajala den 16 augusti 2002 talade den dåvarande
            näringsministern Björn Rosengren om "Statens ansvar och ambitioner
            i skogsbygden". Björn Rosengren gav en bakgrund till bildandet
            av Sveaskog och menade att även om affären är väl försvarbar ekonomiskt
            sett, så är motiven för statens skogsinnehav inte i första hand
            affärsmässiga.
          </p>
          <p xml:id="i-Nn7Yow2tcpnfc5nM8RYCXa">
            "Ett motiv för att bilda Sveaskog är omsorgen om köpsågverkens
            virkesförsörjning. Sveaskog har en central roll i processen att
            förstärka den svenska sågverksnäringens konkurrenskraft. Sveaskog
            kommer inte att avyttra sågverken förrän vi är säkra på att de
            hamnar i en långsiktigt hållbar företagsstruktur." Detta sade
            näringsministern i Norrbotten, ett län där man alltmer oroar sig
            för Sveaskogs dominerande ställning.
          </p>
          <p xml:id="i-L7FXghVW6hTq3H6po5UGcN">
            Den 20 november förra året väckte jag en fråga till näringsministern
            om regeringens löften om att vara till stöd för köpsågverken i
            stället för att försöka slå ut dem. Näringsministerns svar på
            min fråga blev:
          </p>
          <p xml:id="i-JDCxjaszveeead4rjzxcqq">
            "Jag är övertygad om att det finns utrymme för såväl stora som
            små sågverksföretag för att möta olika kunders krav. Det är dock
            viktigt att sågverksindustrins struktur anpassas till omvärldens
            förändringar. Jag ser därför positivt på Sveaskogs engagemang
            i omstruktureringsarbetet men ser inga skäl att ingripa i sektorns
            pågående omstruktureringsarbete. Det sköts av Sveaskog i samverkan
            med övriga aktörer."
          </p>
          <p xml:id="i-Wi3m8842acYwxX67XboCMv">
            Detta var uppenbarligen en felbedömning från näringsministerns
            sida. Konkurrensverket har efter ett halvt års förundersökning
            nu på eget initiativ beslutat granska om Sveaskogs agerande i
            Norrbotten, där deras ställning är helt dominerande, innebär ett
            brott mot konkurrenslagen.
          </p>
          <p xml:id="i-WfpukqmfGXZARNfhVhkaED">
            Ett annat exempel på statligt företag som kan misstänkas missbruka
            sin dominerande ställning är Posten AB. Posten innehar nästan
            94 % av marknaden för samtliga försändelser. Av Post- och telestyrelsens
            årliga rapport framgår att inom det enda område där Posten AB:s
            meddelande- och logistikverksamhet utsatts för reell konkurrens
            har priserna sjunkit med 50 % realt. Samtidigt har Posten AB under
            de senaste åren uppvisat stora negativa resultat.
          </p>
        </div>
        <div type="ipQuestion">
          <p xml:id="i-7T77TrRNeAen19X1q1eMCW">
            Statliga företag som verkar på en konkurrensutsatt marknad bör
            ha ett särskilt ansvar för att inte bryta mot konkurrensreglerna.
            När ett statligt företag har en dominerande ställning på marknaden
            måste regeringen vara särskilt uppmärksam för att se till att
            styrning och kontroll fungerar på ett tillförlitligt sätt. Enligt
            min mening finns här stora brister.
            <list rend="unordered">
              <item>
                1. På vilket sätt avser statsrådet att förbättra styrningen av
                de konkurrensutsatta statliga företagen för att motverka att de
                får eller kan behålla en dominerande ställning?
              </item>
              <item>
                2. På vilket sätt avser statsrådet att bryta Sveaskogs dominerande
                ställning i Norrbotten?
              </item>
            </list>
          </p>
        </div>
      </div>
    </body>
  </text>
</TEI>
