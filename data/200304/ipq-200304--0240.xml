<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0240">
  <teiHeader>
    <fileDesc>
      <titleStmt>
        <title>energipolitiken</title>
        <author>Bill, Per (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>energipolitiken till näringsminister Leif Pagrotsky om energipolitiken</title>
          <idno type="rdwebb">GR10240</idno>
          <ref type="dokument_url_text">http://data.riksdagen.se/dokument/GR10240/text</ref>
          <ref type="dokument_url_html">http://data.riksdagen.se/dokument/GR10240</ref>
          <ref type="dokumentstatus_url_xml">http://data.riksdagen.se/dokumentstatus/GR10240</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R9MuNkxgtjYredKHhh6ujV</idno>
            <persName>Per Bill</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4eVb2B3yiNuCWmbQRGeDnQ" corresp="i-R9MuNkxgtjYredKHhh6ujV">
          <date when="2004-01-23"/>
        </correspAction>
        <correspAction type="received" xml:id="i-XRaseTt48EYqnbyoHDvYz" corresp="i-V19ff9MeDZhTGpv5xEprbu">
          <date when="2004-01-23"/>
        </correspAction>
        <correspAction type="answered" xml:id="i-BHSeihhxPosuniyTPfGoX3" corresp="i-V19ff9MeDZhTGpv5xEprbu">
          <date when="2004-02-06"/>
        </correspAction>
        <correspContext corresp="i-BHSeihhxPosuniyTPfGoX3">
          <ref type="record" target="prot-200304--065">Riksdagens protokoll 2003/04:65 Fredagen den 6 februari</ref>
          <ref type="recordSection" target="unsetDivId">8 § Svar på interpellation 2003/04:240 om energipolitiken</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-F2p7aKtCiUrDSJDEvh5JH7">
            Interpellation 2003/04:240 av Per Bill (m) till näringsminister
            Leif Pagrotsky om energipolitiken
          </p>
        </div>
        <div type="ipqSubmissionInfo">
          <p xml:id="i-MrKcJ5iNKQVxQgLsopLVxy">
            den 23 januari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-CQr937tFZiDaP8vB9R2jb9">
            Regeringens utredare och förhandlare om en successiv avveckling
            av kärnkraften, generaldirektör Bo Bylund, redovisar i en debattartikel
            i Dagens Nyheter den 22 januari 2004 sin syn på regeringens energipolitik.
          </p>
          <p xml:id="i-4kVRP1dfNjpPJQELDxwLGn">
            Bylund menar bland annat att det är ofrånkomligt att målkonflikter
            uppkommer om regeringen genomför sin så kallade omställning av
            energisystemet. Framför allt är det målet att förtidsavveckla
            kärnkraften som står i konflikt med dels målet att industrin ska
            ha god tillgång på energi till konkurrenskraftiga priser och dels
            målet att minska koldioxidutsläppen.
          </p>
          <p xml:id="i-6VqnUjg3tovbr2B5sCzFHF">
            Bylund pekar även på att Sveriges strävan att vara "bäst i klassen"
            när det gäller reduktion av koldioxidutsläpp dels riskerar att
            skada svensk industri, dels kan leda till en global ökning av
            koldioxidutsläppen. Det senare beror på att svensk industri internationellt
            sett kommit långt i miljöarbetet, inte minst med avseende på koldioxidutsläpp.
            Om svensk industri, på grund av regeringens alltför hårda krav
            på utsläppsreduktioner i Sverige, konkurreras ut av utländska
            företag kan det paradoxala resultatet bli att koldioxidutsläppen
            totalt sett ökar. Detta är ingen ny slutsats, utan är väl belagd
            genom ett flertal forskningsstudier på området.
          </p>
          <p xml:id="i-VH4kJkjKwNgVkVoYZz8sTJ">
            I synnerhet är det märkligt att målen för koldioxidutsläppen
            inte avskaffas i samband med att systemet med överlåtelsebara
            utsläppsrättigheter införs på EU-nivå. Att då ha ett mål för de
            svenska utsläppen är uppenbart orimligt, eftersom själva poängen
            är att svenska företag ska kunna köpa utsläppsrätter från företag
            i andra länder. Om utsläppen då ökar i Sverige så har det ingen
            betydelse eftersom det svarar mot en lika stor minskning i något
            annat land.
          </p>
          <p xml:id="i-DhXRehqm1pCcftD9Yy7sZ6">
            Bylunds slutsatser överensstämmer väl med vad moderaterna tidigare
            anfört bland annat i motioner till riksdagen. I vår senaste energipolitiska
            motion skrev vi till exempel följande:
          </p>
          <p xml:id="i-GRGF9isRv1p3x6CNk7oji3">
            "Det övergripande målet för energipolitiken beskrivs på Näringsdepartementets
            hemsida som följer:
          </p>
          <p xml:id="i-VBz7jaqVm1ywDN26w5cQZk">
            Målet för den svenska energipolitiken är att på kort och lång
            sikt trygga tillgången på el och annan energi på villkor som är
            konkurrenskraftiga med omvärldens, för att främja en god ekonomisk
            och social utveckling i Sverige. Politiken ska skapa villkoren
            för en effektiv energianvändning och en kostnadseffektiv svensk
            energiförsörjning med låg negativ påverkan på hälsa, miljö och
            klimat samt underlätta omställningen till ett ekologiskt uthålligt
            samhälle."
          </p>
          <p xml:id="i-MEX3yaBjZoLH7Kwz7vfA5r">
            Problemet är dock att regeringens övriga mål inom energipolitiken
            är svårförenliga med detta. Den största motsättningen finns mellan
            å ena sidan målet att förtidsavveckla kärnkraften och å andra
            sidan målet att på kort och lång sikt trygga tillgången på el
            och annan energi på villkor som är konkurrenskraftiga med omvärldens.
            Inte heller går det att uppfylla den svenska klimatstrategin,
            det vill säga att de svenska utsläppen av växthusgaser, utan hänsyn
            tagen till koldioxidsänkor, år 2010 ska vara 4 % lägre än 1990.
            Enligt den databas över växthusgaser som upprättats genom FN:s
            ramkonvention om klimatkontroll (UNFCCC) har Sverige en god bit
            kvar att nå det målet. Utsläppen låg 1991@2000 i snitt ca 1 %
            över 1990 års nivå.
          </p>
          <p xml:id="i-9ENr2tdvgDMJC3dZ6PqMdJ">
            Det är tydligt att det är omöjligt att samtidigt uppfylla miljömålen
            och målet om trygg tillgång på el till konkurrenskraftiga priser
            om kärnkraften stängs. Det är nödvändigt att elda tre ton stenkol
            i minuten för att fullt ut kompensera för bortfallet av el från
            en avställd reaktor i Barsebäck. Det motsvarar koldioxidutsläppen
            från 700 000 nya personbilar.
          </p>
          <p xml:id="i-GEae3cMzjMohM1Qff6j2QE">
            I regeringens proposition 2002/03:85 Vissa elmarknadsfrågor redovisas
            att en stängning av Barsebäck 2 beräknas leda till ökade koldioxidutsläpp
            med mellan 3,3 och 3,6 miljoner ton årligen. I förhållande till
            de totala utsläppen av koldioxid under år 2000 skulle detta innebära
            en ökning av utsläppen med över en tjugondel. Att tro att det
            ska vara möjligt att först öka utsläppen i en sådan omfattning,
            och därefter minska utsläppen tillräckligt mycket för att åstadkomma
            en minskning på 4 % i förhållande till 1990 års utsläppsnivå,
            utan att skada försörjningstryggheten eller tvinga fram mycket
            betydande prishöjningar är inte realistiskt. Därtill kommer att
            även utsläpp av främst svaveldioxid, kväveoxider, lättflyktiga
            organiska ämnen och stoft ökar om ytterligare en kärnkraftsreaktor
            stängs, vilket gör att det blir svårt att uppnå även andra miljömål.
          </p>
          <p xml:id="i-C3Kj6CFHdoJaYaW81KjYas">
            Med anledning av ovanstående vill jag fråga näringsministern
            vad han ämnar göra för att säkerställa att målen inom energipolitiken
            blir förenliga.
          </p>
        </div>
      </div>
    </body>
  </text>
</TEI>
