<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0179">
  <teiHeader>
    <fileDesc>
      <titleStmt>
        <title>genderperspektiv i EU:s gemensamma utrikes- och säkerhetspolitiska arbete</title>
        <author>Pethrus Engström, Désirée (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>genderperspektiv i EU:s gemensamma utrikes- och säkerhetspolitiska arbete till utrikesminister Laila Freivalds om genderperspektiv i EU:s gemensamma utrikes- och säkerhetspolitiska arbete</title>
          <idno type="rdwebb">GR10179</idno>
          <ref type="dokument_url_text">http://data.riksdagen.se/dokument/GR10179/text</ref>
          <ref type="dokument_url_html">http://data.riksdagen.se/dokument/GR10179</ref>
          <ref type="dokumentstatus_url_xml">http://data.riksdagen.se/dokumentstatus/GR10179</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <persName>Désirée Pethrus Engström</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-EYxcJkM42hqy1aVMvmQipq" corresp="i-BaBRFz7sgjhbuqYiz8u7vt">
          <date when="2003-12-02"/>
        </correspAction>
        <correspAction type="received" xml:id="i-6ib2iCmnysJEsftrg3dH1X">
          <date when="2003-12-02"/>
        </correspAction>
        <correspAction type="received" xml:id="i-CQSLqoZqjALWjdQdC2jvqR" corresp="i-4CwyNH4xXJhZj5wdBAzmSY">
          <date when="2003-12-02"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9KAtuXu8DiiGsaQVPYALft">
            Interpellation 2003/04:179 av Désirée Pethrus Engström (kd) till
            utrikesminister Laila Freivalds om genderperspektiv i EU:s gemensamma
            utrikes- och säkerhetspolitiska arbete
          </p>
        </div>
        <div type="ipqSubmissionInfo">
          <p xml:id="i-XQsh3fXjP3J6CC8YmKmGyS">
            den 2 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LnX5jp4LnovXrh7Sgyr2qZ">
            I Europeiska konventet om EU:s framtid finns flera texter om
            ett alltmer nära militärt samarbete i Europa. Flera länder ställer
            sig positiva till att öka det militära samarbetet. I konventstexterna
            talas om att den gemensamma säkerhets- och försvarspolitiken "kommer
            leda till ett gemensamt försvar". Sverige fortsätter hävda neutralitetstanken
            men vill stärka det säkerhetspolitiska samarbetet i EU och öka
            EU:s krishanteringsförmåga. Sverige har exempelvis nyligen deltagit
            i en snabbinsats i Demokratiska republiken Kongo för att förhindra
            en upptrappning av konflikten i regionen.
          </p>
          <p xml:id="i-GYamkorryWw21GKszZjGmt">
            Nyligen skrev utrikesministern en artikel i Dagens Nyheter (den
            11 november 2003) tillsammans med sin finska kollega, utrikesminister
            Tuomioja följande: "Vi är positiva till att det nya konstitutionella
            fördraget, tydligare än i dag, skall signalera att den europeiska
            säkerhets- och försvarspolitiken skall innefatta ett mycket brett
            spektrum av fredsbefrämjande verksamhet". Ministrarna skriver
            vidare: "Vi ställer oss också starkt avvisande till konventets
            förslag om att en grupp av medlemsstater skall inrätta ett ömsesidigt
            försvar inom EU:s ram." Sverige och Finland är således inte med
            på ett gemensamt försvar men anser att krishanteringsförmågan
            ska öka inom EU.
          </p>
          <p xml:id="i-YDnN8hz9j2gndXQUs8Q2Sv">
            Det som tyvärr ofta inte finns med i de tal eller artiklar man
            i dag kan läsa gällande säkerhetspolitiken i Europa, inte heller
            ovannämnda, är hur kvinnor ska involveras i detta arbete.
          </p>
          <p xml:id="i-STEwGhDzj15Rf3G8cANuXk">
            I FN:s resolution 1325 från år 2000, om kvinnor, fred och säkerhet,
            påvisas hur konflikter runtom i världen påverkar kvinnor och därför
            måste involvera kvinnor. Ett genderperspektiv måste läggas även
            på detta område. Kvinnor är ofta särskilt utsatta i samband med
            krig, som civila offer. I Kongo vet vi exempelvis att tusentals
            kvinnor utsatts för systematiska våldtäkter. Många får sedan som
            flyktingar dålig hälsovård. Ofta saknas gynekologiska kontroller
            och psykiatrisk hjälp finns ej att tillgå. Det är därför viktigt
            att resurser exempelvis avsätts för att ge en god hälsovård för
            kvinnor som utsatts för våldtäkter vid sidan av att förebygga
            att sådana begås. FN personal ute i aktion har ofta dålig utbildning
            och förståelse av vilket stöd kvinnor behöver i en utsatt situation.
            Utbildning är således en viktig insats i det fredsbevarande arbetet.
            Många kvinnor utsätts även för sexuella övergrepp av manlig personal
            som arbetar i de fredsbevarande styrkorna. Prostitutionen ökar
            ofta i områden där det finns fredsbevarande styrkor. Detta måste
            motverkas gemensamt av de EU länder som ska delta i krishanterings-
            och fredsbevarande insatser.
          </p>
          <p xml:id="i-4DRxqiNy2SGicThMPdRssg">
            Finlands tidigare försvarsminister Elisabeth Rehn och Ellen Johnson
            Sirleaf från Liberia har på FN:s uppdrag arbetat fram en rapport
            kallad: Women, War and Peace, där de beskriver hur kvinnor påverkas
            av krig och hur kvinnor bör involveras i det fredsbevarande arbetet.
            Där finns flera förslag som kan användas i det fortsatta försvars-
            och säkerhetspolitiska arbetet inom EU. Där beskrivs bland annat
            hur kvinnor måste spela en central roll i fredsförhandlingar.
            Ofta saknas genderperspektivet då det ofta är männens perspektiv
            på fredsavtal. Men freden berör inte bara män, utan i hög grad
            även kvinnor.
          </p>
          <p xml:id="i-VHNkLPKC2yfog1YRCaEDGS">
            Självklart är det viktigt att kvinnor deltar i planering och
            genomförande av olika insatser i det inom EU ökade antalet krishanteringssituationer.
            Frågan är vad Sverige gör på området. I de nuvarande fredsbevarande
            insatser som utförs av svenskar på Balkan är enligt uppgift endast
            ca 3 % kvinnor. Kanske kan det bli fler kvinnor i detta arbete.
          </p>
        </div>
        <div type="ipQuestion">
          <p xml:id="i-42sN1X5vNATSjP1qnEch2G">
            Frågorna till utrikesministern blir med anledning av ovanstående:
            <list rend="unordered">
              <item>
                1.På vilket sätt avser ministern att lyfta genderperspektivet
                för att på bästa sätt implementera FN:s resolution 1325 i EU-arbetet?
              </item>
              <item>
                2.Vad avser utrikesministern att vidta för åtgärder för att i
                det fortsatta konventsarbetet inom EU uppmärksamma genderperspektivet
                i det gemensamma utrikes- och säkerhetspolitiska arbetet?
              </item>
            </list>
          </p>
        </div>
      </div>
    </body>
  </text>
</TEI>
