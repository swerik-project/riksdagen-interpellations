<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0026">
  <teiHeader>
    <fileDesc>
      <titleStmt>
        <title>nytt EU-fördrag och asylpolitiken</title>
        <author>Ullenhag, Erik (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>nytt EU-fördrag och asylpolitiken till statsrådet Barbro Holmberg om nytt EU-fördrag och asylpolitiken</title>
          <idno type="rdwebb">GR1026</idno>
          <ref type="dokument_url_text">http://data.riksdagen.se/dokument/GR1026/text</ref>
          <ref type="dokument_url_html">http://data.riksdagen.se/dokument/GR1026</ref>
          <ref type="dokumentstatus_url_xml">http://data.riksdagen.se/dokumentstatus/GR1026</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QKE6ihmLRJvwhV4neD6h7b</idno>
            <persName>Erik Ullenhag</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-H3St3z8uEVLuAQTzT5SLCn" corresp="i-QKE6ihmLRJvwhV4neD6h7b">
          <date when="2003-10-10"/>
        </correspAction>
        <correspAction type="received" xml:id="i-9zh6Kc98jgxHaHBUQERrEV" corresp="i-8NR1Z8tejozuay7fUnQPDP">
          <date when="2003-10-14"/>
        </correspAction>
        <correspAction type="answered" xml:id="i-4fS6jf4DUpD3JyjgCvLS8P" corresp="i-8NR1Z8tejozuay7fUnQPDP">
          <date when="2003-10-24"/>
        </correspAction>
        <correspContext corresp="i-4fS6jf4DUpD3JyjgCvLS8P">
          <ref type="record" target="prot-200304--019">Riksdagens protokoll 2003/04:19 Fredagen den 24 oktober</ref>
          <ref type="recordSection" target="unsetDivId">6 § Svar på interpellation 2003/04:26 om nytt EU-fördrag och asylpolitiken</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-2iqTDUrpYBdes8NaJg6tBt">
            Interpellation 2003/04:26 av Erik Ullenhag (fp) till statsrådet
            Barbro Holmberg om nytt EU-fördrag och asylpolitiken
          </p>
        </div>
        <div type="ipqSubmissionInfo">
          <p xml:id="i-En8xdmDjzf9Y4Dy94YYAb3">
            den 10 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Pmsaf91ZMnNWGRqskSVhgD">
            En bred majoritet i Sverige har sedan länge varit överens om
            att det behövs en gemensam europeisk flyktingpolitik på EU-nivå.
            Grundtanken är att samtliga demokratiska länder har ett ansvar
            för att ge en fristad åt människor på flykt. Trots att olika länder
            i Europa driver en mycket varierande flyktingpolitik har idén
            varit att det ska finnas ett gemensamt golv för flyktingpolitiken
            som ska leda till att de mest restriktiva länderna tvingas ta
            ett ansvar. Samtidigt ska de som vill driva på för en mer human
            politik kunna gå före med mer solidariska regler än vad det gemensamma
            regelverket föreskriver.
          </p>
          <p xml:id="i-9F8aMHyGgnatoUgibBDECU">
            För närvarande diskuteras det förslag till nytt EU-fördrag som
            det Europeiska konventet om EU:s framtid lagt fram. För oss som
            är europavänner är detta fördrag på många sätt en bra kompromiss.
            Nu gäller det att ta den chans som höstens diskussioner kommer
            att innebära för att försöka förankra europatanken i Sverige.
            Men för att vi ska kunna göra det på ett trovärdigt sätt måste
            Sverige ta strid för svenska ståndpunkter inom de områden där
            vi anser att fördraget är behäftat med brister. Ett område som
            det är centralt för Sverige att bevaka är flyktingpolitiken.
          </p>
          <p xml:id="i-7df4tyyHadjw93Xv9oWRgj">
            Det tidigare statsrådet Jan O Karlsson har vid flera tillfällen
            slagit fast vilka principer som Sverige anser ska gälla för den
            gemensamma flyktingpolitiken. Unionens framtida politik ska enligt
            Sverige, och konventets förslag, förändras så att kvalificerad
            majoritet i stället för enhällighet ska användas som beslutsmodell.
            Karlsson anser att detta kan leda till att de minst generösa länderna
            blir nedröstade. Samtidigt har Karlsson slagit fast att de tidigare
            reglerna om att länder ska kunna gå före även fortsättningsvis
            ska finnas kvar. Även om Folkpartiet liberalerna vill föra en
            betydligt mer human politik än regeringen står vi bakom de principer
            som statsrådet Karlsson skisserat om den framtida flyktingpolitiken
            på EU-nivå.
          </p>
          <p xml:id="i-6fMJ9Ua29Y7XC9gkTTM8St">
            Problemet med principerna är dock att de sannolikt inte stämmer
            överens med vad som står i konventsförslaget. I det förslag som
            konventet lagt fram har ordet "minimistandarder" konsekvent strukits.
            Konventets förslag kan komma att tolkas som att ingen medlemsstat
            ska avvika från övriga genom att tillämpa en mer solidarisk politik
            i dessa frågor. Regeringen har dock hitintills inte varnat för
            vilka konsekvenser detta förslag riskerar att få utan den har
            i den skrivelse till riksdagen om konventet (Skr 2003/04:13) som
            presenterades häromveckan och i den allmänna debatten givit intrycket
            att det inte bör bli några bekymmer för ett enskilt land att även
            fortsättningsvis gå före de andra länderna.
          </p>
          <p xml:id="i-2vwEjsPf3YwWqMsBxztfkG">
            Migrationsverket konstaterar genom sin dåvarande generaldirektör
            Barbro Holmberg, i sitt remissvar att
          </p>
          <p xml:id="i-SLZ4YyQX2ASjKJiA2736Ye">
            "Den svenska asylpolitiken har emellertid grundats på att EU:s
            regelverk inte hindrar ett enskilt medlemsland från att tillämpa
            generösare regler. Detta utgör samtidigt en utgångspunkt för övervägandena
            i departementspromemorian. En sådan nationell politik kan vara
            svår att förena med konventets förslag, som sannolikt förutsätter
            att alla medlemsstater tillämpar samma bestämmelser och erkänner
            varandras beslut."
          </p>
          <p xml:id="i-DKaizU1n6E1LEqMaJboGMT">
            Vad Migrationsverket i klartext skriver är således att regeringen
            stoppar huvudet i sanden och låtsas som om den föreslagna fördragsändringen
            inte bör leda till några större förändringar.
          </p>
          <p xml:id="i-928BLCzaYMaUqTPo31jexr">
            Häpnadsväckande är att regeringen i sin skrivelse utelämnat Migrationsverkets
            remissvar. Uppenbarligen vill regeringen försöka mörka att en
            av de tyngsta remissinstanserna har en avgörande invändning mot
            hur regeringen beskriver verkligheten. I mediekommentarer har
            statssekreterare Lars Danielsson mellan raderna antytt att Sverige
            kan komma att släppa sin linje om att varje enskilt medlemsland
            ska kunna gå före. En sådan förändring av Sveriges position skulle
            vara ett allvarligt brott mot den linje som Sverige drivit allt
            sedan EU började forma en gemensam asylpolitik. Det är minst sagt
            bekymmersamt att regeringen försöker gömma undan remissinstansers
            svar och smyga igenom en så avgörande förändring av den svenska
            flyktingpolitiken.
          </p>
          <p xml:id="i-HDyjPqyFNmkEcHWaVCC9jw">
            Riskerna med den föreslagna fördragsändringen är tudelad. Ett
            tänkbart scenario, om det nya fördraget tolkas enligt sin ordalydelse,
            är att arbetet med att skapa en gemensam europeisk asylpolitik
            går i stå. Genom att varken de mest solidariska länderna eller
            de mest restriktiva länderna blir nöjda med de kompromisser som
            är en följd av alla förhandlingar kan vi hamna i ett läge där
            det inte utvecklas en gemensam europeisk asylpolitik. Detta vore
            allvarligt genom att de enskilda länderna då genom en restriktiv
            politik skulle kunna försöka "skyffla över" ansvaret för de asylsökande
            på andra länder. Det var det som hände under 90-talets flyktingkatastrofer
            på Balkan. Land efter land införde visumtvång och svek humaniteten.
            Till slut stod Sverige och Tyskland ensamma kvar och kunde inte
            fullt ut ta sitt medmänskliga ansvar.
          </p>
          <p xml:id="i-UMq5jFGRjdpGWYdb2gwvn4">
            Ett annat tänkbart scenario är att det blir de minst solidariska
            länderna som får hålla i taktpinnen. Hitintills har Sverige, kommissionen
            och andra länder lyckats dra med sig de mer restriktiva länderna.
            Om det inte gått att nå ända fram har Sverige fortfarande haft
            möjligheten att ha mer solidariska regler i Sverige. Men i ett
            system med en fullständigt harmoniserad politik skulle det finnas
            en risk att det blev de minst solidariska länderna som fick ett
            bestämmande inflytande vid formandet av politiken. För att få
            till stånd en förändring i human riktning skulle det, även i ett
            system med kvalificerad majoritet, vara nödvändigt att även få
            stöd från några länder med en mer restriktiv hållning. Detta skulle
            riskera att leda till att dessa länder får trumf på hand : "Gör
            ni andra inte som vi säger så blir det ingenting" är ett starkt
            argument i en förhandlingssituation.
          </p>
          <p xml:id="i-X5p3rhMauxerJ9mZaZSuGS">
            I ett sådant läge skulle svensk flyktingpolitik ytterligare anpassas
            till de restriktiva vindar som blåser i länder som Finland, Storbritannien
            och Danmark. För Folkpartiet liberalerna framstår det som djupt
            oroande att vi skulle riskera att ha samma flyktingpolitik som
            ett land som Finland, som aldrig tagit sitt medmänskliga ansvar,
            eller länder som Danmark och Frankrike där främlingsfientligheten
            fått fotfäste.
          </p>
          <p xml:id="i-48yNQDvZQasBaDkd38ZwW5">
            Vi känner alla till de senaste årens oroväckande utveckling inom
            flertalet EU-länder. Varje dag sviks humaniteten och solidariteten.
            Resultatet är att desperata människor blir allt desperatare och
            tvingas förlita sig på inte sällan hänsynslösa människosmugglare.
            Vi har alla upprörts över att människor i båtar och containrar
            dött i jakten på ett liv i frihet. En gemensam europeisk politik
            kan motverka denna utveckling. Men det förutsätter att det rör
            sig om minimiregler som alla ska uppfylla. En gemensam politik
            med fullständig harmonisering riskerar, med dagens strömningar
            i Europa, att leda till att EU sviker sitt medmänskliga ansvar.
          </p>
          <p xml:id="i-DyiR8eZRLVkChKui7o88DZ">
            Visserligen skriver regeringen till riksdagen att "Vid tillskapandet
            av denna politik skall det vara möjligt för medlemsstaterna att
            nationellt tillämpa bättre villkor". Men för att detta ska bli
            fallet krävs sannolikt att fördraget ändras på denna punkt. Dessutom
            är det oroande att regeringen mjukat upp sina skrivningar i jämförelse
            med den departementsskrivelse som remissbehandlats och legat till
            grund för skrivelsen till riksdagen. Några allmänna utfästelser
            i debatten om fördraget hjälper inte för att garantera att Sverige
            även fortsättningsvis ska kunna bedriva en mer rättssäker och
            human asylpolitik än andra EU-länder. Om Sverige i en framtid
            skulle dras inför EG-domstolen för att vi står upp för humaniteten
            är risken stor att det är fördragstextens ordalydelse som gäller.
          </p>
          <p xml:id="i-NjbX5c9xpBkyQDoZnHeQhm">
            Om regeringen menar allvar med sin vilja att arbeta för att Sverige
            även fortsättningsvis ska kunna föra en mer human politik än vad
            som följer av EU-regelverket måste Sverige ta strid för att fördraget
            ändras så att de gemensamma reglerna även i framtiden ska utgöra
            minimiregler.
          </p>
          <p xml:id="i-LSL5Z126b7VXkXsyhpc5U3">
            Även om Folkpartiet liberalerna står för en betydligt mer human
            flyktingpolitik än regeringen har vi tidigare varit överens med
            Socialdemokraterna om vilka grundprinciper som ska gälla för den
            gemensamma europeiska flyktingpolitiken. För att denna samstämmighet
            ska gälla även framöver är det centralt att regeringen driver
            en linje som innebär att gemenskapens regler även i fortsättningen
            ska utgöra ett golv och inte ett tak. En annan linje skulle riskera
            att leda till att EU svek sitt medmänskliga och solidariska ansvar.
          </p>
        </div>
        <div type="ipQuestion">
          <p xml:id="i-KtSUMZygo5Rt6CJAuavktG">
            Mot bakgrund av det anförda vill jag ställa följande frågor till
            migrationsministern:
            <list rend="unordered">
              <item>
                1. Ämnar migrationsministern verka för att den svenska ståndpunkten
                i de kommande förhandlingarna ska vara att fördraget ska förändras
                så att det tydligt framgår att den gemensamma asylpolitiken ska
                medge att enskilda medlemsstater bedriver en mer solidarisk politik
                än vad som framgår av det gemensamma regelverket?
              </item>
              <item>
                2. Om migrationsministern inte ämnar verka för en tydlig svensk
                ståndpunkt i enlighet med fråga 1, ämnar migrationsministern på
                annat sätt arbeta för att fördraget ska tolkas så att enskilda
                medlemsstater ska kunna föra en mer solidarisk politik än vad
                som framgår av det gemensamma regelverket?
              </item>
              <item>
                3. Ämnar migrationsministern vidta några åtgärder med anledning
                av att Migrationsverkets remissvar, det sannolikt viktigaste remissvaret
                gällande asylfrågor, inte kom med i regeringens skrivelse 2003/04:13
                till riksdagen?
              </item>
            </list>
          </p>
        </div>
      </div>
    </body>
  </text>
</TEI>
