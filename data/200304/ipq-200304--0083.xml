<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0083">
  <teiHeader>
    <fileDesc>
      <titleStmt>
        <title>jämställdheten i förskolan</title>
        <author>Wigström, Cecilia (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>jämställdheten i förskolan till statsrådet Lena Hallengren om jämställdheten i förskolan</title>
          <idno type="rdwebb">GR1083</idno>
          <ref type="dokument_url_text">http://data.riksdagen.se/dokument/GR1083/text</ref>
          <ref type="dokument_url_html">http://data.riksdagen.se/dokument/GR1083</ref>
          <ref type="dokumentstatus_url_xml">http://data.riksdagen.se/dokumentstatus/GR1083</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QhURWkawnPDBf443faKewj</idno>
            <persName>Cecilia Wigström</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7RKAnvLharAqHrMcVMwyc6" corresp="i-QhURWkawnPDBf443faKewj">
          <date when="2003-11-05"/>
        </correspAction>
        <correspAction type="received" xml:id="i-7eUGFLUYvH6dWYUcmVnhpR" corresp="i-HxcQkHC9fDSzkJWgvdhDEF">
          <date when="2003-11-10"/>
        </correspAction>
        <correspAction type="answered" xml:id="i-HX8Kunvf32s18cesnEJMZA" corresp="i-HxcQkHC9fDSzkJWgvdhDEF">
          <date when="2003-11-17"/>
        </correspAction>
        <correspContext corresp="i-HX8Kunvf32s18cesnEJMZA">
          <ref type="record" target="prot-200304--029">Riksdagens protokoll 2003/04:29 Måndagen den 17 november</ref>
          <ref type="recordSection" target="unsetDivId">8 § Svar på interpellation 2003/04:83 om jämställdhet i förskolan</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-3sxHd1CDHffwB9Z2zCqLKi">
            Interpellation 2003/04:83 av Cecilia Wigström (fp) till statsrådet
            Lena Hallengren om jämställdheten i förskolan
          </p>
        </div>
        <div type="ipqSubmissionInfo">
          <p xml:id="i-F9SHj3BNBgZTCMZACeYVAX">
            den 5 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-SyjKi3BjGuCnY4gqQ4nJS1">
            Bristen på jämställdhet i Sverige är inte ett problem som dyker
            upp plötsligt ur tomma intet, utan könsrollerna låses fast i tidig
            ålder. Barbiedockornas rosa utseendefixering och manlighetens
            tuffhet är mallar som individerna i vårt samhälle stöps in i från
            början.
          </p>
          <p xml:id="i-6KnvMfzUGPoXQuDLCxS28t">
            Jämställdheten börjar i familjen, men genom barns tidiga kontakt
            med förskolor måste även dessa ta ett ansvar för ett mer jämställt
            samhälle. Trots ökad uppmärksamhet på könsroller, så lär sig pojkar
            fortfarande att vara tuffa, ta för sig och sätta sig själva i
            centrum, medan flickorna skolas i att vara lydiga, lyhörda och
            att prata. Förskolan, och i förlängningen även skolan, måste därför
            aktivt söka motarbeta de strukturer av könsförtryck som finns
            i samhället, genom att integrera jämställdheten i förskolans verksamhet
            och göra barnen till fria individer. Jämställdhetsarbetet i förskolan
            ska bidra till att flickor och pojkar kan välja sin framtid utifrån
            kunskap, erfarenhet och intresse.
          </p>
          <p xml:id="i-JxW6J7etVuVaiYVeF147Mt">
            Som framgår av förskolans läroplan, Lpfö 98, tillhör jämställdhet
            mellan könen de värden som förskolan ska hålla levande i arbetet
            med barnen. Skolverkets utvärdering 2003 av förskolan efter förskolereformen
            1998, visar dock att flickor och pojkar bemöts olika. Dessutom
            är jämställdhet en lågt prioriterad fråga i alltför många kommuner
            och förskolor. Jämställdhet uppmärksammas inte i lika hög grad
            som andra delar av värdegrunden. För få långsiktiga insatser har
            hittills gjorts för ökad jämställdhet i förskolan.
          </p>
          <p xml:id="i-TWjDqpY3tiSrZJwd7kJTbt">
            Det finns dock undantag. På förskolorna Björntomten och Tittmyran
            i Gävle har man sedan länge arbetat aktivt med jämställdhet. Man
            delar upp barnen efter kön vid måltiderna och under några timmar
            på förmiddagen. Det handlar inte om att korrigera eller ta bort
            felaktigt beteende, utan snarare om att ge barnen chansen att
            få plocka fram sidor som annars undertrycks. Delningen var då
            alltså inte ett mål utan en strategi, med resultatet att pojkarna
            blev lugnare och tvungna att börja fråga om saker, att prata vid
            matbordet. Utan pojkar som tog all plats blev flickorna däremot
            mera pratiga och vågade ta för sig mera, vilket i dagens samhälle
            ska ses som en stor framgång.
          </p>
          <p xml:id="i-RXPUxHLeQVqiuBKGEJ45PU">
            Genom detta har flickorna lärt sig att ta för sig och utveckla
            en större självkänsla, och pojkarna har fått träna upp sin förmåga
            till att uttrycka sig i tal och känslor. Detta kommer i förlängningen
            leda till seriösa sprickor i det könssegregerade samhället som
            vi lever i och ge oss ett samhälle där människor är fria och självständiga
            individer. Ingemar Gens, jämställdhetsexpert vid Länsstyrelsen
            i Gävleborg startade det omtalade projektet där. Han skriver:
          </p>
          <p xml:id="i-NStHiu1UjdRu32bwrZQCsG">
            "Tittmyran och dess systerförskola Björntomten var de som konsekvent
            började arbeta med att indela barnen i pojk- och flickgrupper,
            schemalägga verksamheten och konsekvent träna barnen i de färdigheter
            de saknade. Resultaten var omtumlande. När man besökte förskolan
            var det svårt att förstå att man var på ett dagis. Här samtalade
            man, pojkarna talade till varandra, flickorna spelade bandy och
            pedagogerna visade alltid på alternativ istället för att förbjuda.
            Flickorna behövde aldrig sitta som dämpare mellan pojkarna och
            deras nej respekterades. Fantastiskt!"
          </p>
          <p xml:id="i-KwgS5wSDTB5va44dcppLnS">
            Mot bakgrund av detta är det av vikt att alla förskolor i Sverige
            tar lärdom av erfarenheterna i Gävle. Den nuvarande läroplanen
            har uppenbarligen inte räckt till för att jämställdhetsarbetet
            ska genomsyra pedagogiken. Regeringen har under hösten fattat
            beslut om att en jämställdhetsdelegation för förskolan ska tillsättas.
            Delegationen ska ha som uppgift att lyfta fram, förstärka och
            utveckla förskolans pedagogiska arbete med jämställdhet, genom
            att bland annat: 1) fördela medel till jämställdhetsprojekt, 2)
            välja ut, följa och dokumentera ett antal förskolors jämställdhetsarbete
            samt sprida dessa förskolors erfarenheter och kunskaper, 3) lyfta
            fram och premiera jämställdhetsarbete av god kvalitet i förskolan,
            4) utveckla verktyg för att personal i förskolan ska kunna granska
            och analysera bland annat pedagogiska hjälpmedel, lekmaterial
            och barnlitteratur ur ett könsperspektiv, 5) lyfta fram goda exempel
            på insatser i Sverige och i andra länder för att stimulera fler
            män att söka sig till utbildningar med inriktning mot barn och
            arbete i förskolan samt även insatser för att behålla män som
            redan arbetar i förskolan.
          </p>
          <p xml:id="i-Wc7Fa4sqv1MWPyrAjoBEK5">
            Myndigheten för skolutveckling är den myndighet som har ansvar
            för att utveckla förskoleverksamheten. Det är därmed anmärkningsvärt
            att regeringen har valt att bilda en separat jämställdhetsdelegation
            för förskolan. Ansvaret för att förstärka jämställdhetsarbetet
            i förskolorna borde i stället lagts på Myndigheten för skolutveckling.
            Jämställdhet får inte hanteras som en separat fråga utan måste
            integreras inom den ordinarie verksamheten.
          </p>
          <p xml:id="i-Q9JG6bcPjf5ka4CS9YLqnD">
            Det är också dags att gå från ord till handling i den ordinarie
            förskoleverksamheten, i stället för att fördela medel till olika
            projekt och lyfta fram goda exempel. Goda exempel och erfarenheter
            finns redan. Det är dags att förskolans läroplan ses över, utifrån
            erfarenheterna från förskolorna Tittmyran och Björntomten i Gävle.
          </p>
        </div>
        <div type="ipQuestion">
          <p xml:id="i-5EJEty97AitSpbVVGMq6fT">
            Med anledning av ovanstående vill jag ställa följande frågor
            till förskoleministern:
            <list rend="unordered">
              <item>
                1. Avser statsrådet att vidta åtgärder i syfte att Myndigheten
                för skolutveckling får ett ökat ansvar för att förstärka jämställdhetsarbetet
                i förskolan?
              </item>
              <item>
                2. När anser statsrådet att tiden är mogen för att jämställdhetsarbetet
                integreras på ett effektivt sätt i den ordinarie förskoleverksamheten
                i stället för att bedrivas som projekt?
              </item>
            </list>
          </p>
        </div>
      </div>
    </body>
  </text>
</TEI>
