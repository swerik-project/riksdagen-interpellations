<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0084">
  <teiHeader>
    <fileDesc>
      <titleStmt>
        <title>regeringens behandling av universitets- och vetenskapsområdesansökningar</title>
        <author>Lindström, Torsten (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>regeringens behandling av universitets- och vetenskapsområdesansökningar till utbildningsminister Thomas Östros om regeringens behandling av universitets- och vetenskapsområdesansökningar</title>
          <idno type="rdwebb">GR1084</idno>
          <ref type="dokument_url_text">http://data.riksdagen.se/dokument/GR1084/text</ref>
          <ref type="dokument_url_html">http://data.riksdagen.se/dokument/GR1084</ref>
          <ref type="dokumentstatus_url_xml">http://data.riksdagen.se/dokumentstatus/GR1084</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUsYTbnmyQrtHXSA2gEp9T</idno>
            <persName>Torsten Lindström</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-PzNviXpYSimQsvSkF9CmDz</idno>
            <persName>Thomas Östros</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Vcc3ghwJXD9cpYQTPx1dEQ" corresp="i-BUsYTbnmyQrtHXSA2gEp9T">
          <date when="2003-11-06"/>
        </correspAction>
        <correspAction type="received" xml:id="i-TS9ribuDLknLT8a3B2URMB" corresp="i-PzNviXpYSimQsvSkF9CmDz">
          <date when="2003-11-10"/>
        </correspAction>
        <correspAction type="answered" xml:id="i-3skqx5cZ7MA6mVD9WXYUmj" corresp="i-PzNviXpYSimQsvSkF9CmDz">
          <date when="2003-11-18"/>
        </correspAction>
        <correspContext corresp="i-3skqx5cZ7MA6mVD9WXYUmj">
          <ref type="record" target="prot-200304--030">Riksdagens protokoll 2003/04:30 Tisdagen den 18 november</ref>
          <ref type="recordSection" target="unsetDivId">2 § Svar på interpellation 2003/04:84 om regeringens behandling av universitets- och vetenskapsområdesansökningar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-FGvCZHuMddnARMv78fVmcZ">
            Interpellation 2003/04:84 av Torsten Lindström (kd) till utbildningsminister
            Thomas Östros om regeringens behandling av unversitets- och vetenskapsområdesansökningar
          </p>
        </div>
        <div type="ipqSubmissionInfo">
          <p xml:id="i-FchFNBqpPsaVp2xoyyd2g7">
            den 6 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-YU1nMZi35wvfAHPfjeD8Dq">
            Mälardalens högskola ansökte om att få bli universitet 1998.
            År 2002 ansökte Malmö högskola och Södertörns högskola samtidigt
            om att få bli universitet. Samma år ansökte Blekinge Tekniska
            Högskola om att få bli ett tekniskt universitet. Högskolan i Skövde
            och Högskolan i Halmstad har ansökt om att regeringen ska tilldela
            högskolorna tekniskt vetenskapsområde.
          </p>
          <p xml:id="i-VJpwx4AMxEWGijypcVZQTY">
            Alla dessa ansökningar är lämnade utan åtgärd från regeringen.
            Ingen kvalitetsgranskning är inledd för att pröva om dessa ansökningar
            uppfyller berättigade krav. Ingen vet i dag om dessa högskolor
            har rätt att erhålla det man ansökt om. Regeringens brist på handlingskraft
            pekar på att ingen heller kommer att få reda på det innan ansökningarna
            bedöms vara så föråldrade att de anses ogiltiga. När dessa lärosäten
            målmedvetet har arbetat för att skapa en forskningsmiljö, så måste
            rimligen någon form av återkoppling på detta arbete ske.
          </p>
          <p xml:id="i-7HHDq6RbdFGtoZAL2EPuxq">
            Samtidigt har regeringen godkänt att Mitthögskolan ska erhålla
            universitetsstatus från och med den 1 juli 2005. Högskoleverket
            noterar i ett yttrande att Högskoleverket ser det som olyckligt
            att inte någon form av enklare kvalitetsprövning ansetts nödvändig.
            Detta sett mot en bakgrund av dels de förväntningar som Högskoleverkets
            bedömargrupp ställt på vad Mitthögskolan ska åstadkomma inom den
            angivna tidsperioden, dels den risk som föreligger för att legitimiteten
            för det kvalitetsgranskningssystem som regering och riksdag lagt
            fast kan urholkas.
          </p>
          <p xml:id="i-9DmkY4CnNH6zQN6XR13W41">
            Forskningspropositionen är framskjuten. Tills den presenteras
            finns stora osäkerhetsmoment när det gäller regeringens forskningspolitik
            och hur lärosätena ska organiseras för att uppfylla denna politik.
            Visionen om "Den öppna högskolan" manar högskolorna att söka bredda
            och fördjupa sin verksamhet. Paradoxalt nog väljer regeringen
            att inte befatta sig med forskningens framtid för nyare högskolor.
          </p>
          <p xml:id="i-KZL9f76dVRnCxcZwMrt8Kx">
            När ansökningarna blir liggande på obestämd tid så kan inte högskolornas
            omprioriteringar för att skapa forskning av tillräckligt omfång
            och kvalitet växlas över till fasta statliga forskningsanslag.
            Högskolorna tvingas fortleva i osäkerhet. Därmed kringskärs de
            nya lärosätenas handlingsfrihet.
          </p>
          <p xml:id="i-NL1Goxajv5zcyYeGenWy4N">
            Mot bakgrund av det ovan anförda vill jag ställa följande frågor
            till utbildningsministern:
          </p>
          <p xml:id="i-WmT5Fkfdmo396B4b5avLvx">
            Vad avser utbildningsministern att göra för att kvaliteten i
            grundutbildning och forskning inte ska åsidosättas av politiska
            prioriteringar?
          </p>
          <p xml:id="i-CPwQT5LaBZKgp7SXbyqLTS">
            Vad avser utbildningsministern att göra för att värna lärosätenas
            autonomi?
          </p>
          <p xml:id="i-V6KBVXeLSzD9xdd2cygSu1">
            Vad avser utbildningsministern att göra för att de högskolor
            som ansökt om vetenskapsområde eller universitetsstatus ska få
            sina ansökningar prövade ur åtminstone kvalitativ synvinkel?
          </p>
        </div>
      </div>
    </body>
  </text>
</TEI>
