<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0063">
  <teiHeader>
    <fileDesc>
      <titleStmt>
        <title>jämställdhetsplaner i förskolan</title>
        <author>Ohlsson, Birgitta (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>jämställdhetsplaner i förskolan till statsrådet Lena Hallengren om jämställdhetsplaner i förskolan</title>
          <idno type="rdwebb">GR1063</idno>
          <ref type="dokument_url_text">http://data.riksdagen.se/dokument/GR1063/text</ref>
          <ref type="dokument_url_html">http://data.riksdagen.se/dokument/GR1063</ref>
          <ref type="dokumentstatus_url_xml">http://data.riksdagen.se/dokumentstatus/GR1063</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D8B2Xf6UADbqciPHrqFxSc</idno>
            <persName>Birgitta Ohlsson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <persName>Lena Hallengren</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-SVRXJKs1t9mKSssfp1jVQd" corresp="i-D8B2Xf6UADbqciPHrqFxSc">
          <date when="2003-10-31"/>
        </correspAction>
        <correspAction type="received" xml:id="i-H7MyvhmPvM7oeSYF2ubY3d">
          <date when="2003-10-31"/>
        </correspAction>
        <correspAction type="answered" xml:id="i-JU7YNHj9YZJZrLHWuU5Xbr">
          <date when="2003-11-17"/>
        </correspAction>
        <correspAction type="received" xml:id="i-5bo71YUdRYcMuWdUUiBbaj" corresp="i-HxcQkHC9fDSzkJWgvdhDEF">
          <date when="2003-10-31"/>
        </correspAction>
        <correspAction type="answered" xml:id="i-GtrTT7SyLHCubTS555uLEP" corresp="i-HxcQkHC9fDSzkJWgvdhDEF">
          <date when="2003-11-17"/>
        </correspAction>
        <correspContext corresp="i-GtrTT7SyLHCubTS555uLEP">
          <ref type="record" target="prot-200304--029">Riksdagens protokoll 2003/04:29 Måndagen den 17 november</ref>
          <ref type="recordSection" target="unsetDivId">7 § Svar på interpellation 2003/04:63 om jämställdhetsplaner i förskolan</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-7KJra19A2JZWoLgGCMXfLi">
            Interpellation 2003/04:63 av Birgitta Ohlsson (fp) till statsrådet
            Lena Hallengren om jämställdhetsplaner i förskolan
          </p>
        </div>
        <div type="ipqSubmissionInfo">
          <p xml:id="i-QzLDStXtDdoDaxk7yquuHT">
            den 31 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QJtXRbAPtnwydX9YJu6duN">
            Passivt rosafärgat Barbieland kontra aktivt självsäkra småpojkar.
            Dagislandskapet i ett nötskal. Dessvärre verkar inte mycket ha
            hänt på jämställdhetsfronten under dessa 24 år sedan min dagismaskerad.
          </p>
          <p xml:id="i-EKD32ndhvVov7XWiuwRN4i">
            Vinnarna respektive förlorarna under barndomen framträder tydligt
            vid första anblicken. Pojkarna skolas fortfarande i att vara tuffa,
            ta för sig och sätta sig själva i centrum. De får gå före flickorna,
            tillåts att bryta mot uppställda regler och tar mer uppmärksamhet
            från personalen. Flickorna å andra sidan får mindre uppmärksamhet
            och närhet samtidigt som de stämplas som provocerande om de ifrågasätter.
            Könen särbehandlas tydligt, vilket bland annat en doktorsavhandling
            från Malmöforskaren Annika Månsson visat.
          </p>
          <p xml:id="i-CoCxvfxwSePnu95Qdv8EE6">
            Jag har genomfört en undersökning av svenska förskolor för att
            ta reda på hur det ser ut på jämställdhetsfronten. Vi har ringt
            runt till ett 100-tal kommunala, fristående- och kooperativa förskolor
            i Stockholm. Resultaten är nedslående. Av de 100 tillfrågade förskolorna
            är det endast ett fåtal som har jämställdhetsplaner. Även om flera
            dagis utöver detta säger sig vara medvetna om könsroller genom
            att involvera alla barnen i lekarna och få flickor att testa sporter
            som boxning och bandy eller småpojkar att prova högklackade skor
            känns bristen på medvetenhet tydlig. Vanligt förekommande svar
            var "vi tycker att det är för tidigt att börja med jämställdhetsarbete
            redan på förskolan", "vi vill inte lägga värderingar i barnens
            lekar" , "vi ser inte könsrollerna som något större problem" eller
            "frågan känns inte speciellt viktig".
          </p>
          <p xml:id="i-Xd68w4WFbPWYXW3KWn3Rm">
            Bristen på jämställdhet börjar i familjen. Men för att befria
            individen från gammeldags könsroller räcker det inte bara med
            en jämställdhetsmedveten barnuppfostran i hemmen utan det krävs
            också en feministiskt medveten förskolepolitik. På samma sätt
            som skolan i dag ska arbeta aktivt för jämställdhet mellan könen
            borde detta vara en självklarhet även inom förskoleverksamheten.
          </p>
          <p xml:id="i-Kvg1JcauoZrKvGt4Q95V7Z">
            Det finns dock positiva undantag. På uppmärksammade Björntomtens
            och Tittmyrans förskola i Gävle har personalen sedan 1996 arbetat
            aktivt med att integrera jämställdheten i verksamheten och därmed
            utvidga könsrollerna. Flickorna har fått lära sig att stärka sin
            självkänsla och våga ta för sig. Pojkarna har genom projektet
            fått träna upp sitt språk och att uttrycka sina känslor. Visionen
            med kreativa dagis bör just vara att barnen utvecklas som individer,
            blir starka i sig själva och får en säker självbild oavsett kön.
          </p>
          <p xml:id="i-L9aPBHuZZgA4zqPQkjBZcY">
            Vad säger lagen i dag?
          </p>
          <p xml:id="i-JTD1sFaXqJb9Gm9LjdnMBx">
            I 2a kap. skollagen (1985:1100) finns allmänna bestämmelser om
            förskoleverksamheten. Förskoleverksamhetens uppgift är att genom
          </p>
          <p xml:id="i-LHKAR7NkVe1wzQBj9JscjJ">
            pedagogisk verksamhet erbjuda barn fostran och omvårdnad.
          </p>
          <p xml:id="i-MFnwyQ54YFy9o6P8uS8ExT">
            Förskolans läroplan (Lpfö 98), som bygger på skollagen, slår
            fast att förskolans verksamhet ska präglas av grundläggande demokratiska
            värderingar. "Omsorg om och hänsyn till andra människor, liksom
            rättvisa och jämställdhet samt egna och andras rättigheter ska
            lyftas fram och synliggöras i verksamheten."
          </p>
          <p xml:id="i-BdNBZKcrDUuUERweczCryY">
            Förskolans uppdrag finns formulerat i läroplanen för förskolan.
            Under avsnittet Saklighet och allsidighet i läroplanen behandlas
            könsroller och könsmönster. "Vuxnas sätt att bemöta flickor och
            pojkar liksom de krav och förväntningar som ställs på dem bidrar
            till att forma flickors och pojkars uppfattning om vad som är
            kvinnligt och manligt. Förskolan skall motverka traditionella
            könsmönster och könsroller. Flickor och pojkar ska i förskolan
            ha samma möjligheter att pröva och utveckla förmågor och intressen
            utan begränsningar utifrån stereotypa könsroller."
          </p>
          <p xml:id="i-AhtUKkGDcxdPtxxZ7J3UXd">
            Regeringen meddelade i mitten av augusti 2003 direktiv till en
            delegation med främsta uppgift att lyfta fram, förstärka och utveckla
            jämställdhetsarbetet i förskolan (dir. 2003:1011). Uppdraget omfattar
            såväl förskola med kommunal huvudman som förskola anordnad av
            enskild.
          </p>
          <p xml:id="i-X3h4WYJpJdn4x4FCpxzQBT">
            I direktiven nämns att flera utvärderingar under senare år visar
            att jämställdhet är den aspekt av demokrati och värdegrund som
            får minst uppmärksamhet i förskolan samt grund- och gymnasieskolan.
            Personalens egna attityder och värderingar avgör ofta om jämställdhetsfrågorna
            uppmärksammas eller inte.
          </p>
          <p xml:id="i-4NmA4a77e6heAzyyMMp1bo">
            Vidare sägs att studier visar att jämställdhetsinsatser ofta
            riktas främst till flickor. För att kunna bryta traditionella
            könsmönster och könsroller behöver fler insatser och åtgärder
            inriktas på pojkar och deras villkor. Förskolan har utvecklats
            från en nationellt homogen institution till en mångkulturell samlingsplats,
            där rollerna som flicka och pojke blivit mycket mer varierande
            och motsägelsefulla. Därför måste arbetet i förskolan utgå från
            barnens mångfaldiga resurser och erfarenheter @ oavsett kön och
            bakgrund.
          </p>
          <p xml:id="i-Yxozg1fN8No7rhPr6ZfGB">
            För att bryta rådande ojämlika strukturer mellan könen och åstadkomma
            förändringar måste jämställdhetsarbetet starta redan i förskolan.
            Utformningen av förskolans pedagogiska verksamhet är därför av
            stor betydelse i det långsiktiga arbetet med att bryta stereotypa
            könsroller och könsmönster, heter det i direktiven.
          </p>
          <p xml:id="i-DbmLN2H92HudPY54yYd9nR">
            Myndigheten för skolutveckling har regeringens uppdrag att ta
            fram exempel på hur skolor och kommuner, i samarbete med myndigheter
            och organisationer, arbetar med jämställdhet och social och etnisk
            mångfald. Regeringsuppdraget syftar till att främja och intensifiera
            jämställdhetsarbetet i skolor och kommuner. Exemplen ska öka kunskapen
            om innebörden i begreppet jämställdhet i ett skolperspektiv, hur
            genus och könsmönster tar sig i uttryck i skolan samt hur man
            kan arbeta för att nå läroplanens mål.
          </p>
          <p xml:id="i-LMtWCvrnuwG2gHQbxXPBZJ">
            Med anledning av ovanstående vill jag fråga statsrådet:
          </p>
          <p xml:id="i-DngvongcKRHTEvBmK9rda8">
            Vad avser statsrådet att göra för att bryta de ojämlika strukturerna
            och åstadkomma förändringar bland barn i förskolan?
          </p>
        </div>
      </div>
    </body>
  </text>
</TEI>
