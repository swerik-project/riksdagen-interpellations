<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0080">
  <teiHeader>
    <fileDesc>
      <titleStmt>
        <title>kultur för dövblinda</title>
        <author>de Pourbaix-Lundin, Marietta (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>kultur för dövblinda till kulturminister Marita Ulvskog om kultur för dövblinda</title>
          <idno type="rdwebb">GR1080</idno>
          <ref type="dokument_url_text">http://data.riksdagen.se/dokument/GR1080/text</ref>
          <ref type="dokument_url_html">http://data.riksdagen.se/dokument/GR1080</ref>
          <ref type="dokumentstatus_url_xml">http://data.riksdagen.se/dokumentstatus/GR1080</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Kt7koTgzUZUA9ovNXYdWj</idno>
            <persName>Marietta de Pourbaix-Lundin</persName>
            <state ref="Q110843" type="partyAffiliation">
              <desc>M</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>Marita Ulvskog</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>Marita Ulvskog</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-4XsHfkFNtrHpk1rPUKXPw4" corresp="i-9Kt7koTgzUZUA9ovNXYdWj">
          <date when="2003-11-05"/>
        </correspAction>
        <correspAction type="received" xml:id="i-Vh5LWSMs8awxNu8XbcwZ8i" corresp="i-JchxQfU1zc3XVbvadFgBSn">
          <date when="2003-11-10"/>
        </correspAction>
        <correspAction type="answered" xml:id="i-8AptXdmH1pXFxCHfmAT227" corresp="i-JchxQfU1zc3XVbvadFgBSn">
          <date when="2003-11-25"/>
        </correspAction>
        <correspContext corresp="i-8AptXdmH1pXFxCHfmAT227">
          <ref type="record" target="prot-200304--035">Riksdagens protokoll 2003/04:35 Tisdagen den 25 november</ref>
          <ref type="recordSection" target="unsetDivId">4 § Svar på interpellation 2003/04:80 om kultur för dövblinda</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-9T32gFju18HsKSaZbkQv7U">
            Interpellation 2003/04:80 av Marietta de Pourbaix-Lundin (m)
            till kulturminister Marita Ulvskog om kultur för dövblinda
          </p>
        </div>
        <div type="ipqSubmissionInfo">
          <p xml:id="i-RGRZjPBnKte9sKP8fFxZS9">
            den 5 november
          </p>
        </div>
      </div>
      <div type="ipqBody">
        <div type="ipContext">
          <p xml:id="i-4Sydjg7NjumnhECyz5vewE">
            "Staterna bör se till att människor med funktionsnedsättning
            har möjlighet att använda sin kreativitet och sina konstnärliga
            och intellektuella färdigheter. Detta oavsett om de bor i en stad
            eller på landsbygden. De skall få möjligheten inte bara för sin
            egen skull, utan också för att berika omgivningen med dans, musik,
            litteratur, teater, målning och skulptur." (FN:s standardregler
            nummer 10.)
          </p>
          <p xml:id="i-Y7r6uaFehi2zvebPaskeb4">
            Dövblindfödda personer har, trots sitt funktionshinder, precis
            samma behov av livsinnehåll som andra. Dövblindhet är i första
            hand ett kommunikationshandikapp. Personer som är födda dövblinda,
            eller som har fått grava syn- och hörselskador i tidig ålder,
            har därför svårt att ta del av andras erfarenheter och att dela
            med sig av sina egna. Konstnärligt skapande är ett sätt att utveckla
            ett eget språk och att kommunicera med andra. Kulturella aktiviteter
            kan därför för personer som är dövblinda vara ännu viktigare än
            för andra. Samhällets kulturella utbud är emellertid inte särskilt
            anpassat till dövblinda personers möjligheter och behov.
          </p>
          <p xml:id="i-LJHinz423K63L1EE2bYNnr">
            Nordisk samverkan är viktig inom dövblindverksamheten. Gruppen
            dövblinda är liten och antalet kända vuxna dövblindfödda personer
            i Norden kan uppskattas till högst 500 personer. Det totala antalet
            dövblinda personer är dock större. Gruppen är mycket heterogen,
            vilket innebär olika förutsättningar för kulturellt arbete. För
            att kunna utveckla dövblindverksamhet och hålla den på en acceptabel
            kvalitativ nivå behövs det därför ett nordiskt samarbete. Detta
            insåg Nordiskt Ministerråd redan i början av 1980-talet när man
            startade en försöksverksamhet med gemensam utbildning av dövblindpersonal.
          </p>
          <p xml:id="i-Q6Y4mUdR3eACjhnXwJFcBk">
            Sommaren 1998 bildade Danske Dövblindfödtes Forening, Föräldraföreningen
            för Dövblinde i Norge och Föreningen Sveriges Dövblindas Föräldraråd
            gemensamt Nordiskt Kulturförbund för Dövblindfödda för att gemensamt
            erbjuda kulturverksamhet. Verksamhet av liknande art hade då bedrivits
            sedan 1996. Den nya organisationen gav möjlighet till att samordna
            och utveckla verksamheten. Förbundet är öppet också för andra
            nordiska föreningar. Förbundet vill skapa och erbjuda möjligheter
            till kulturell verksamhet för vuxna personer som är födda dövblinda
            eller tidigt fått grava syn- och hörselskador. Detta görs i första
            hand genom kurser i skulptur, drama, dans och inom andra områden.
            Verksamheten har skett i samverkan med bland annat Gotlands konstskola
            och Nordiska folkhögskolan i Kungälv. Ett antal kurser har också
            genomförts i anslutning till gruppbostäder och institutioner för
            dövblinda, vilket har gett möjlighet för samtliga boenden och
            hela personalgrupper att delta. Verksamheten planeras och leds
            av en arbetsgrupp med representanter för föräldraföreningarna
            i Danmark, Norge och Sverige och ett par av de konstnärer som
            fungerar som lärare.
          </p>
          <p xml:id="i-PHRcteA1tpDiq1WTnynThR">
            Kurserna har varit uppskattade. Flera bevis finns på hur enskilda
            individers vilja och förmåga att kommunicera med omvärlden dramatiskt
            har förbättrats. Hur stor verksamheten ska tillåtas bli är omöjligt
            att säga. Det är viktigt att deltagarna kan återkomma under flera
            år så att de har möjlighet till en fördjupning och utveckling.
            Efterfrågan på kurserna ökar också alltmer, eftersom verksamheten
            blir känd. Det som i första hand begränsar verksamheten är svårigheterna
            att finansiera arbetet.
          </p>
          <p xml:id="i-R5CPz9kHJibi49YRoreRNj">
            Hittills har den kulturella verksamheten finansierats genom bidrag
            från fonder och stiftelser samt anslag från Nordisk Kulturfond.
            Under tre års tid har de svenska kostnaderna bekostats av ett
            bidrag från Allmänna arvsfonden i Sverige. Man har också fått
            bidrag från ministerrådet, från Stiftelsen Framtidens Kultur i
            Sverige samt från en rad andra fonder i samtliga länder. För att
            kurserna ska kunna utvecklas och över huvud taget överleva behövs
            dock en mer permanent finansieringsform.
          </p>
          <p xml:id="i-7zREnBuoXappxHrwUPJqmx">
            Riksdagens handikappforum, där samtliga partier är representerade,
            har träffat representanter för Föreningen Sveriges Dövblinda.
            Vi har alla insett betydelsen av kultur för dövblinda som, förutom
            kulturupplevelsen i sig, är ett sätt att kommunicera och att nå
            fram.
          </p>
          <p xml:id="i-K63GNLckb4szvWeHEHcTr2">
            Med hänvisning till ovanstående vill jag ställa följande frågor
            till kulturministern.
          </p>
          <p xml:id="i-GhsZifdAhpvLhTrs7dPmvu">
            Vilka åtgärder avser kulturministern att vidta för att dövblindas
            möjlighet att ta del av kultur ska förbättras?
          </p>
          <p xml:id="i-EqMqxeKbrrU83dvuwthZLS">
            Vilka åtgärder avser kulturministern att vidta för att de dövblindas
            ovan beskrivna verksamhet ska kunna få en mer permanent finansieringsform?
          </p>
        </div>
      </div>
    </body>
  </text>
</TEI>
