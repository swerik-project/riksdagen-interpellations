<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0488">
  <teiHeader>
    <fileDesc>
      <titleStmt>
        <title>miljöansvar för förorenad mark</title>
        <author>Lundberg, Inger (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>miljöansvar för förorenad mark till miljöminister Lena Sommestad om miljöansvar för förorenad mark</title>
          <idno type="rdwebb">GR10488</idno>
          <ref type="dokument_url_text">http://data.riksdagen.se/dokument/GR10488/text</ref>
          <ref type="dokument_url_html">http://data.riksdagen.se/dokument/GR10488</ref>
          <ref type="dokumentstatus_url_xml">http://data.riksdagen.se/dokumentstatus/GR10488</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NzHKC9iUGaf1xUAcp3VKCA</idno>
            <persName>Inger Lundberg</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <persName>Lena Sommestad</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-9HcfBkUsDKsEKmFxpMqJNc" corresp="i-NzHKC9iUGaf1xUAcp3VKCA">
          <date when="2004-05-12"/>
        </correspAction>
        <correspAction type="answered" xml:id="i-2Hj3YDQm9u4RBh4Zjqah7f">
          <date when="2004-06-01"/>
        </correspAction>
        <correspAction type="received" xml:id="i-SzhBGW8tzVYiaimxSJGngE" corresp="i-4f2bAEUboRxqAf7W8Ybmzm">
          <date when="2004-05-12"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BpACSgspuB4JshYY3exAff">
            Interpellation 2003/04:488 av Inger Lundberg (s) till miljöminister
            Lena Sommestad om miljöansvar för förorenad mark
          </p>
        </div>
        <div type="ipqSubmissionInfo">
          <p xml:id="i-DVBeiBkhtDz5Wz9dqv24GL">
            den 12 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-3hEiPRUvoog4JsSz5hy8AK">
            Jag vill i nedanstående interpellation uppmärksamma problemet
            med ett stycke strategiskt belägen mark, som före år 1969 förorenats
            allvarligt av statlig verksamhet och efter en konkurs står utan
            ägare. Vid marken häftar en betydande miljöskuld.
          </p>
          <p xml:id="i-4cepK1B2sZ1PMNoShHwNS9">
            För en tid sedan försattes byggmaterialföretaget Yxhult AB i
            Kumla kommun i konkurs. Företaget, som tillverkade lättbetong
            har haft 140 anställda. Dessa har länge varit anställda i företaget
            och representerar stor yrkesskicklighet. Medelåldern bland de
            anställda är 57@58 år och den formella utbildningsnivån låg. Det
            har därför funnits ett stort engagemang från kommunens sida att
            medverka till att en köpare tar över, som var beredd att driva
            verksamheten vidare. Detta har dock visat sig omöjligt. Det sannolikt
            avgörande skälet därtill är att det markområde, där verksamheten
            bedrivs, är mycket allvarligt förorenat och att nuvarande lagstiftning
            lägger ansvaret för miljöskulden i området på en eventuell köpare
            till mark och fastigheter.
          </p>
          <p xml:id="i-38ELtSDfsx8gEV4UBknuYv">
            Yxhult AB, som nu är satt i konkurs stod som ägare till det tre
            gånger fyra kvadratkilometer stora markområdet i Kvarntorp, Kumla
            kommun till vilket miljöskulden häftar. Marken ligger i direkt
            anslutning till ett väl frekventerat industriområde. Inom området
            finns dessutom en gruva som tidigare nyttjades för brytning av
            sandsten. Gruvan som omfattar mer än 40 kilometer utbrutna orter
            i ett plan nyttjas till del för lagerverksamhet för andra företags
            räkning.
          </p>
          <p xml:id="i-SDtdvzLsSfdPtaVPwPqKha">
            Det konkursdrabbade markområdet utgör en del av det sammanhängande
            markområde, som under åren 1939@1965 exploaterades av det statsägda
            Svenska skifferoljebolaget. Bolaget utvann olja, uran och andra
            mineraler ur marken, bland annat av beredskapsskäl. Verksamheten
            har i efterhand uppmärksammats på grund av de mycket stora miljöproblem,
            som exploateringen medförde.
          </p>
          <p xml:id="i-DSPxXcg45WpvWadAFFtH7A">
            Delar av de markområden, som exploaterades av Svenska skifferoljebolaget,
            har efter överenskommelse med staten i ansvarsfrågan övertagits
            av Kumla kommun. Däribland finns den uppmärksammade Kvarntorpshögen,
            där kommunen med statligt stöd gjort mycket stora insatser. För
            miljöskulden inom de områden, som övertagits av Kumla kommun har
            staten genom Naturvårsdverket bland andra åtgärder tillskjutit
            så kallade LIP-pengar för att förbättra kvalitén på det ytvatten
            som avvattnar Kvarntorpsområdet.
          </p>
          <p xml:id="i-2QAWxe339ESHVNMD1iiKpJ">
            Det står utom allt tvivel att staten, som bedrev verksamhet i
            Kvarntorp under tre decennier är ansvarig för den omfattande miljöskuld,
            som vidhäftar marken. Eftersom ingreppen på Kvarntorpsområdet
            skedde före år 1969 är det dock enligt gällande lagstiftning inte
            staten utan den nu aktuella ägaren, som står ansvarig för miljöskulden.
            Hade miljöskulden uppstått efter 1969 hade ansvaret också formellt
            varit statens.
          </p>
          <p xml:id="i-BTDhvfT4MPzpeg8kn7D2XQ">
            Som framgår ovan är tidigare ägare försatt i konkurs, varför
            det 12 kvadratkilometer stora markområdet nu står utan ägare.
            Den stora miljöskuld, som enligt gällande lagstiftning faller
            på den, som står som ägare till markområdet innebär att det torde
            vara helt omöjligt att få ett enskilt företag som köpare till
            marken. Skulle däremot staten uttala att man är beredd att ta
            ansvaret för den miljöskuld, som staten har det sakliga och moraliska
            ansvaret för ändras läget.
          </p>
          <p xml:id="i-EMpZHt8r324v1wXK9fcM4Z">
            Om inte det allmänna i någon form tar ansvar för markområdet
            kommer detta att bli ägarlöst med de risker för vandalisering,
            ytterligare miljöproblem och bekymmer för närliggande verksamhet,
            som det innebär.
          </p>
          <p xml:id="i-VMdfLzZbpdGd3qf1spgzNR">
            Mot bakgrund av förhållandena i Kvarntorp, Kumla kommun vill
            jag fråga miljöministern vilka åtgärder hon är beredd att vidta
            för att staten ska ta sitt miljöansvar för den miljöskuld som
            åvilar förorenad mark av förevarande slag.
          </p>
        </div>
      </div>
    </body>
  </text>
</TEI>
