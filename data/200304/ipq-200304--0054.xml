<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0054">
  <teiHeader>
    <fileDesc>
      <titleStmt>
        <title>regeringens interna jämställdhetsarbete</title>
        <author>Larsson, Maria (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>regeringens interna jämställdhetsarbete till statsminister Göran Persson om regeringens interna jämställdhetsarbete</title>
          <idno type="rdwebb">GR1054</idno>
          <ref type="dokument_url_text">http://data.riksdagen.se/dokument/GR1054/text</ref>
          <ref type="dokument_url_html">http://data.riksdagen.se/dokument/GR1054</ref>
          <ref type="dokumentstatus_url_xml">http://data.riksdagen.se/dokumentstatus/GR1054</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <persName>Maria Larsson</persName>
            <state ref="Q213654" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Mb2MJ3t4JyEu1dwAo88MAs" corresp="i-SKjAmNScZ7eZ3a8Xy1J8hs">
          <date when="2003-10-27"/>
        </correspAction>
        <correspAction type="received" xml:id="i-Nm75vRuu5ck8cJAz6qoz7Y" corresp="i-3kVCtR7mCK6mW2F6oaBMR5">
          <date when="2003-10-28"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-DuFSyn235P1wgiqWpD8ztZ">
            Interpellation 2003/04:54 av Maria Larsson (kd) till statsminister
            Göran Persson om regeringens interna jämställdhetsarbete
          </p>
        </div>
        <div type="ipqSubmissionInfo">
          <p xml:id="i-PXvE2itqPxckDytCo6VLRG">
            den 27 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FR2RrBAvNV8jrDKPPv8jBV">
            Statsminister Göran Persson har den senaste tiden kritiserats
            i medierna för sin ledarstil och för att han visar bristande respekt
            gentemot sina kvinnliga partiledarkolleger. På Aftonbladets debattsida
            uppmanas han den 24 oktober av genusforskaren Christina Hultbom
            vid Uppsala universitet att träda fram i ljuset och ta sitt ansvar
            som en vuxen människa och som statsminister i jämställdhetsfrågan.
            Själv har Göran Persson försökt förklara bort debatten med att
            Centern och Kristdemokraterna har problem och är nervösa inför
            Moderaternas stämma.
          </p>
          <p xml:id="i-6ahUvw2S45PUPzi4ru96iP">
            Jag vill veta hur det egentligen är ställt med regeringens och
            Regeringskansliets interna jämställdhetsarbete. Jag anser, i likhet
            med Christina Hultbom, att statsministern själv bör redogöra för
            denna viktiga fråga.
          </p>
          <p xml:id="i-J7Vexno2xg1yByH1Bxvrfm">
            Kristdemokraterna har under flera år kritiserat de ojämlika lönerna
            på Regeringskansliet. Jag har själv varit med och anmält saken
            till JämO för att få till stånd en granskning. Detta har fått
            till följd att Regeringskansliet med JämO:s hjälp har kunnat presentera
            en kartläggning och analys över kvinnors och mäns löner. I rapporten
            framkommer att det fortfarande finns grupper med stora löneskillnader
            mellan kvinnor och män på Regeringskansliet. I vissa fall tillstår
            Regeringskansliet att det saknas "lönepolitisk anledning" till
            skillnaderna. I andra fall motiverar man skillnaderna med att
            männens löner är höga på grund av att de besitter en speciellt
            värdefull eller unik kompetens, att de tillhör en marknadsutsatt
            grupp eller att deras löner i tidigare anställningar varit höga,
            att de har värdefull arbetslivserfarenhet och att de har arbetsuppgifter
            med särskilt ansvar etcetera.
          </p>
          <p xml:id="i-WbJvJHzd77vJAC18JCXFnu">
            Även om det är berömvärt att regeringen äntligen tagit tag i
            de problem med bristande jämställdhet som den har i sitt eget
            hus, och i viss mån börjat justera kvinnors löner så att de ska
            bli jämlika med mäns, kan jag inte finna Regeringskansliets bortförklaringar
            av löneskillnaderna som något annat än fåfänga försök att dölja
            sin egen nakenhet.
          </p>
          <p xml:id="i-8NBBZfjs14B1sXxpCYTiSc">
            Det är klandervärt om regeringen verkligen anser att mäns kompetens
            är mer unik och att deras arbetslivserfarenhet är mer värdefull
            än kvinnors. Än mer klandervärt är det om regeringen inte förmått
            att ge ansvarsfulla arbetsuppgifter till de kvinnor den anställer.
            Med regeringens resonemang cementeras de orättfärdiga könsmaktsstrukturerna
            och de ojämlika lönerna består.
          </p>
          <p xml:id="i-E4mb7S64fpYteZiCnS13qL">
            Om Sverige ska bli mer jämställt krävs att landets ledande politiker
            och den offentliga sektor vi ansvarar för föregår med gott exempel.
            Vårt ändrade beteende ger förutsättningar för förändring av beteendet
            hos människor i samhället i övrigt. Det beteende statsministern
            uppvisade i riksdagens kammare och de förklaringar som Regeringskansliet
            ger till löneskillnaderna mellan kvinnor och män, legitimerar
            däremot ett fortsatt manligt överordnande och förtryck och osynliggörande
            av kvinnor. Statsministern och hans socialdemokratiska regering
            ger därmed en negativ förebild som riskerar kopieras av andra
            män i deras förhållningssätt gentemot kvinnor.
          </p>
        </div>
        <div type="ipQuestion">
          <p xml:id="i-Hcdv6jMANzo6TBepmimaEH">
            Mot bakgrund av det ovan anförda vill jag fråga statsministern:
            <list rend="unordered">
              <item>
                Vilka åtgärder har statsministern vidtagit för att få till stånd
                en grundläggande ideologisk debatt om jämställdhet mellan kvinnor
                och män i det svenska samhället?
              </item>
              <item>
                Vilka åtgärder avser statsministern att vidta för att hans agerande
                i riksdagens kammare, och det omskrivna förhållningssättet gentemot
                kvinnliga kolleger, inte ska bli ett negativt exempel som kopieras
                av andra män?
              </item>
              <item>
                Vilka åtgärder avser statsministern att vidta för att de kvinnor
                som arbetar inom regeringen och i Regeringskansliet i fortsättningen
                inte ska beskrivas som mindre värdefulla utifrån ett marknadsperspektiv,
                mindre specialiserade, mindre kompetenta med en mindre värdefull
                arbetslivserfarenhet etcetera?
              </item>
              <item>
                Vilka åtgärder avser statsministern att vidta för att han och
                hans regering ska bli en bättre förebild i jämställdhetsarbetet?
              </item>
              <item>
                Vilka åtgärder avser statsministern att vidta för att förändra
                synen på kvinnor och jämställdhet inom Regeringskansliet?
              </item>
            </list>
          </p>
        </div>
      </div>
    </body>
  </text>
</TEI>
