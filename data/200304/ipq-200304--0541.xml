<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0541">
  <teiHeader>
    <fileDesc>
      <titleStmt>
        <title>tortyr och diplomatiska garantier</title>
        <author>Bäckström , Lars (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>tortyr och diplomatiska garantier till justitieminister Thomas Bodström om tortyr och diplomatiska garantier</title>
          <idno type="rdwebb">GR10541</idno>
          <ref type="dokument_url_text">http://data.riksdagen.se/dokument/GR10541/text</ref>
          <ref type="dokument_url_html">http://data.riksdagen.se/dokument/GR10541</ref>
          <ref type="dokumentstatus_url_xml">http://data.riksdagen.se/dokumentstatus/GR10541</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KoshphacAWMdvHAZ62MAi2</idno>
            <persName>Lars Bäckström</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-4CwyNH4xXJhZj5wdBAzmSY</idno>
            <persName>Laila Freivalds</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Viw5bDy1Xj5TxEcqtgFFEb" corresp="i-KoshphacAWMdvHAZ62MAi2">
          <date when="2004-05-21"/>
        </correspAction>
        <correspAction type="received" xml:id="i-63hn7zcCiDa2h2Wbo9PcCZ">
          <date when="2004-05-24"/>
        </correspAction>
        <correspAction type="answered" xml:id="i-5hMqdTfxvH3frw5XZgc4MX">
          <date when="2004-06-15"/>
        </correspAction>
        <correspAction type="received" xml:id="i-WxS5wuBJ9GQbpPQXaWKstP" corresp="i-STyFs6Gu3boin31eFp1bNM">
          <date when="2004-05-24"/>
        </correspAction>
        <correspAction type="answered" xml:id="i-AKQXAV7TEXjGWTZYwpsfKs" corresp="i-4CwyNH4xXJhZj5wdBAzmSY">
          <date when="2004-06-15"/>
        </correspAction>
        <correspContext corresp="i-AKQXAV7TEXjGWTZYwpsfKs">
          <ref type="record" target="prot-200304--128">Riksdagens protokoll 2003/04:128 Tisdagen den 15 juni</ref>
          <ref type="recordSection" target="unsetDivId">3 § Svar på interpellationerna 2003/04:517, 541 och 551 om rättssäkerheten för terroristanklagade</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-KY1wegXSddwFp7wG2vVKk6">
            Interpellation 2003/04:541 av Lars Bäckström (v) till justitieminister
            Thomas Bodström om tortyr och diplomatiska garantier
          </p>
        </div>
        <div type="ipqSubmissionInfo">
          <p xml:id="i-YM4qXrwTUF2LczjYafAVt4">
            den 21 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5rKsLnGT3Du5A6GpjPkrUK">
            Regeringen beslutade vid ett extra regeringssammanträde den 18
            december 2001 att avvisa två egyptiska medborgare till hemlandet.
            Regeringen ansåg att de bägge männen var flyktingar, men att det
            fanns synnerliga skäl att ändå avvisa dem eftersom de bedömdes
            som misstänkta terrorister.
          </p>
          <p xml:id="i-8m4zXRucZxYixTZeoQmZtF">
            Innan avvisningsbeslutet fattades och verkställdes hade den svenska
            regeringen haft kontakter med den egyptiska regeringen beträffande
            de egyptiska myndigheternas behandling av männen. Regeringen mottog
            en aide-memoire från den egyptiska regeringen den 13 december
            2001 i vilken förklarades att männen skulle behandlas med full
            respekt för deras mänskliga rättigheter i enlighet med den egyptiska
            konstitutionen och lagen.
          </p>
          <p xml:id="i-MU3EUhpiD9UjTp3nrkwQzu">
            Inhämtandet av dessa garantier hemlighölls för männen och deras
            juridiska ombud. Regeringen såg även till att de juridiska ombuden
            inte informerades om avvisningsbesluten innan de verkställts och
            männen redan befann sig i fängelse i Egypten. Genom detta tillvägagångssätt
            förhindrade regeringen att avvisningen prövades av Europadomstolen
            innan den verkställdes. Det ena juridiska ombudet hade i förväg
            informerat regeringen om sin avsikt att begära prövning av Strasbourgdomstolen
            av ett eventuellt avvisningsbeslut.
          </p>
          <p xml:id="i-TYsZ2oCN28dvuvj4Jn2G2d">
            Sedan männen överlämnats till den egyptiska säkerhetspolisen
            har det framkommit uppgifter om att männen utsatts för systematisk
            tortyr, bland annat genom elektricitet mot känsliga kroppsdelar
            under läkarkontroll. Den svenska regeringen fick vetskap om tortyren
            redan vid det absolut första besöket som företrädare för den svenska
            ambassaden gjorde hos männen i fängelset i slutet av januari 2002.
            Ändå har den svenska regeringen undanhållit eller förringat denna
            information inte bara för människorättsorganisationer utan även
            för de internationella organ som granskat ärendena.
          </p>
          <p xml:id="i-77s5abnR7Kmtw8kpmQBDun">
            När UD-representanter sammanträffade med Amnesty International
            kände de till uppgifterna om tortyr men förnekade ändå anklagelserna.
            FN:s kommitté för mänskliga rättigheter har riktat skarp kritik
            mot den svenska regeringen för en undermålig uppföljning av de
            så kallade garantierna. En av männen frisläpptes hösten 2003 i
            brist på bevis. Den andre mannen har nyligen på nytt dömts till
            25 års fängelse av en militärdomstol i en rättegång, som inte
            uppfyller grundläggande krav för att kunna betraktas som rättvis.
          </p>
          <p xml:id="i-K71bT8subgh7FoiLL6Lfvr">
            Garantierna har således visat sig fullständigt värdelösa och
            den svenska regeringen har allvarligt kränkt männens mänskliga
            rättigheter enligt för Sverige bindande internationella konventioner.
          </p>
          <p xml:id="i-2ZK2rC4GWadhoyS5CwcTLd">
            Det har nu dessutom framkommit uppgifter genom undersökningar
            av redaktionen för TV-programmet Kalla fakta att avvisningen ska
            ha genomförts av säkerhetsagenter från USA i ett flygplan som
            permanent är uthyrt till USA:s regering. Den svenska säkerhetspolisen
            ska vidare överlämnat männen till USA-agenterna på Bromma. Dessa
            har därefter på svensk mark utsatt männen för en behandling som
            antagligen kan karakteriseras som grym, omänsklig och förnedrande
            enligt de kriterier som gäller enligt artikel 3 i den europeiska
            konventionen om de mänskliga rättigheterna.
          </p>
          <p xml:id="i-K3goSVFxitfUuwFZZreovi">
            Agenterna dolde sina ansikten under huvor, klippte sönder männens
            kläder, tvingade in stolpiller i deras ändtarm, satte på dem blöjor
            och ögonbindlar och drog på dem overaller. I planet hängdes männen
            upp i speciella selar.
          </p>
          <p xml:id="i-GQ4xujsLyAf1fWDyMTfnEk">
            Det finns även uppgifter som säger att det senare och vid flera
            ytterligare tillfällen förekommit att svenska myndigheter delegerat
            verkställighet av avvisningsbeslut till främmande makt.
          </p>
          <p xml:id="i-P9sJ5wm4SXbgJGfPMvsPgo">
            De händelser som beskrivits ovan är allvarliga och bör debatteras
            i riksdagen. Frågorna berör flera departement och det kan diskuteras
            till vilket statsråd frågorna bör ställas, justitieministern,
            migrationsministern eller statsministern som har det övergripande
            ansvaret för regeringens arbete. I denna interpellation är frågorna
            ställda till justitieministern men det ankommer naturligtvis på
            regeringen att inom sig bedöma vem som lämpligast kan svara på
            nedanstående frågor.
          </p>
        </div>
        <div type="ipQuestion">
          <p xml:id="i-JFPrCw341k5qGhbxhsdXb1">
            Mot denna bakgrund vill jag fråga justitieminister Thomas Bodström:
            <list rend="unordered">
              <item>
                1.Vilka åtgärder tänker ministern vidta för att förhindra att
                det i framtiden äger rum någon mer avvisning av personer som hotas
                av tortyr med hänvisning till att hemlandsregeringen garanterat
                att avstå från tortyr eller andra kränkningar av mänskliga rättigheter?
              </item>
              <item>
                2.Hur avser ministern att motverka det förhållandet att så kallade
                diplomatiska garantier mot tortyr efter det svenska exemplet vunnit
                spridning över världen och nu av ledande MR-organisationer betraktas
                som ett viktigt verktyg för regeringar att kringgå det absoluta
                förbudet mot tortyr eller avvisningar till ett land där vederbörande
                riskerar tortyr?
              </item>
              <item>
                2.Är ministern beredd att vidta åtgärder för att säkerställa
                att verkställighet av avvisningsbeslut i framtiden inte delegeras
                till främmande makt?
              </item>
            </list>
          </p>
        </div>
      </div>
    </body>
  </text>
</TEI>
