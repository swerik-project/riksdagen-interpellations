<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0049">
  <teiHeader>
    <fileDesc>
      <titleStmt>
        <title>fördelningen av ekonomiska resurser mellan kvinnor och män</title>
        <author>Schyman, Gudrun (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>fördelningen av ekonomiska resurser mellan kvinnor och män till statsrådet Berit Andnor om fördelningen av ekonomiska resurser mellan kvinnor och män</title>
          <idno type="rdwebb">GR1049</idno>
          <ref type="dokument_url_text">http://data.riksdagen.se/dokument/GR1049/text</ref>
          <ref type="dokument_url_html">http://data.riksdagen.se/dokument/GR1049</ref>
          <ref type="dokumentstatus_url_xml">http://data.riksdagen.se/dokumentstatus/GR1049</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <persName>Gudrun Schyman</persName>
            <state ref="unknown" type="partyAffiliation">
              <desc>V</desc>
            </state>
          </person>
          <person gender="man">
            <idno>i-3kVCtR7mCK6mW2F6oaBMR5</idno>
            <persName>Göran Persson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-BtciFpNEknZXrcY6rAspEn" corresp="i-LzYBGnvuhNHdQ7LQKPA6UJ">
          <date when="2003-10-23"/>
        </correspAction>
        <correspAction type="received" xml:id="i-2kBoBMijiCaVb8MPznaKfs" corresp="i-3kVCtR7mCK6mW2F6oaBMR5">
          <date when="2003-10-23"/>
        </correspAction>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-Y7k44nSQCnTHPM6XZwhthq">
            Interpellation 2003/04:49 av Gudrun Schyman (v) till statsminister
            Göran Persson om fördelningen av ekonomiska resurser mellan kvinnor
            och män
          </p>
        </div>
        <div type="ipqSubmissionInfo">
          <p xml:id="i-AuqJgLn1FvRmJ7Ns6H7Ag5">
            den 23 oktober
          </p>
        </div>
      </div>
      <div type="ipqBody">
        <div type="ipContext">
          <p xml:id="i-LUmc8XM3rbzSt6CJKisZ1s">
            Till regeringens budgetproposition för år 2004 finns ett särtryck
            med titeln Fördelningen av ekonomiska resurser mellan kvinnor
            och män. Häftet ger en utmärkt redogörelse för tid och sysselsättning,
            lön och inkomst samt utfallet av socialförsäkringsersättningarna,
            allt uppdelat utifrån kön.
          </p>
          <p xml:id="i-KnSFvrMNxV6LVFxBygmen4">
            Där kan man bland annat läsa:
          </p>
          <p xml:id="i-61EcWNRk4Dh2mC6SYg2VZi">
            "Enligt Arbetskraftsundersökning (AKU) år 2002 utförde kvinnor
            och män i åldern 20@64 år 126 miljoner timmar förvärvsarbete per
            vecka på marknaden. Av dessa timmar svarade kvinnor för 42 % och
            män för 58 %.
          </p>
          <p xml:id="i-U7ekxHmxJDLyWRePRn4BZ4">
            Tiden för hemarbete beräknas uppgå till 126 miljoner timmar per
            vecka, det vill säga, det är samma omfattning som det betalda
            arbetet. Fördelningen mellan kvinnor och män är emellertid den
            omvända @ kvinnor utför 58 % och män 42 % av det obetalda arbetet.
          </p>
          <p xml:id="i-YZoddCLu1R6bLjvMsbrtur">
            Det betalda arbetet har således samma omfattning som det obetalda.
            Tiden mäts dock på lite olika sätt. Förvärvsarbete räknas som
            bruttotid, det vill säga pauser ingår, medan hushållsarbete räknas
            som nettotid, det vill säga, inga pauser ingår. Därmed görs en
            viss överskattning av det betalda förvärvsarbetet i tid räknat,
            vilket innebär att särskilt kvinnors andel av tid (obetalda arbetet)
            underskattas.
          </p>
          <p xml:id="i-QUbpqch9jmQeQv6sKqao3D">
            Arbetstidens förläggning skiljer sig åt. Mäns arbete (betalt
            och obetalt sammantaget) sker i högre utsträckning på vardagar
            under dagtid. Kvinnors arbete fördelas över dag- och kvällstid
            samt helger. På så sätt har män en tydligare åtskillnad mellan
            arbete och fri tid.
          </p>
          <p xml:id="i-YCdCqPbAJ3GW15BrtpWA4W">
            "Kvinnor arbetar deltid i betydligt större omfattning än män.
            Kvinnor har främst lång deltid @ nästan 30 % av kvinnorna arbetar
            20@34 timmar i veckan medan motsvarande andel för män är 6 %.
          </p>
          <p xml:id="i-SUdmQmj6qZFE4Y2mc8ykB5">
            De bakomliggande orsakerna till deltidsarbete skiljer sig. Män
            arbetar deltid för att de studerar, är sjukskrivna eller har delpension.
            Kvinnor arbetar huvudsakligen deltid därför att fördelningen av
            ansvar och arbete med hem och familj är ojämn. Tidsanvändningen
            visar en skev fördelning av det obetalda arbetet mellan kvinnor
            och män. Genomgående ägnar män kortare tid åt obetalt arbete i
            hemmet än kvinnor.
          </p>
          <p xml:id="i-GNx5bCnbahma46YVnHMSCo">
            Livscykelindelningen visar också stora variationer i användningen
            av tiden för kvinnor, en variation som inte gäller i samma utsträckning
            för män. Sammanboende kvinnor med barn arbetar mer obetalt än
            ensamstående kvinnor med barn. Att ha små barn får också mycket
            större konsekvenser för kvinnors förvärvsarbete än för mäns förvärvsarbete,
            vilket är ett exempel på ömsesidig påverkan mellan betalt och
            obetalt arbete. En hög grad av obetalt arbete minskar utrymmet
            för betalt arbete. Detta får konsekvenser för kvinnors ekonomiska
            situation: på kort sikt minskar inkomsten från lönearbete vilket
            på lång sikt har negativ inverkan på pensionen såväl som på andra
            inkomstrelaterade ersättningar."
          </p>
          <p xml:id="i-RRVevQsUgFEoVxKFFebcXM">
            "Löneskillnader mellan kvinnor och män kan till del förklaras
            med skillnader i yrke, sektor, befattning, yrkeslivserfarenhet
            och ålder. Det finns emellertid löneskillnader mellan kvinnor
            och män som är svåra att mäta statistiskt och som inte går att
            förklara på detta sätt utan kan antas bero på kön, s.k. osakliga
            löneskillnader. Att kvinnor generellt har högre utbildning än
            män och en större andel kvinnor än män har minst 3-årig eftergymnasial
            utbildning ger inget utfall i de överenskomna månadslönerna. Ur
            detta perspektiv lönar sig utbildning sämre för kvinnor än män.
          </p>
          <p xml:id="i-MSQryvGeyYdvxbKjX15axp">
            Löneskillnaderna är minst i den kommunala sektorn och störst
            i den privata sektorn. I genomsnitt över hela arbetsmarknaden
            är kvinnors månadslön 92 % av mäns månadslön när hänsyn tagits
            till skillnader i olika yrkesval och sektor.
          </p>
          <p xml:id="i-XtHiGhwP8ifQYNjEXByWyy">
            Den största (inkomst)skillnaden finns mellan ensamstående och
            sammanboende. Inkomstskillnaderna är större mellan sammanboende
            kvinnor och män än mellan ensamstående kvinnor och män.
          </p>
          <p xml:id="i-RD2G3r8hDwUv7LYjvQhrpK">
            En orsak är att sammanboende kvinnor arbetar deltid i större
            utsträckning än ensamstående kvinnor, vare sig de har barn eller
            inte. Detta mönster gäller inte för män."
          </p>
          <p xml:id="i-WtcpHmGt7nHzfD1YpHK13t">
            Ur ovanstående citat framträder ett mönster. Kvinnor har genomgående
            lägre lön än män. Utbildning lönar sig inte för kvinnor. Oavsett
            barn, innebär sammanboende, för kvinnor, att det obetalda hemarbetet
            ökar och att löneinkomsten minskar. Vilket i sin tur får effekter
            för samtliga socialförsäkringsersättningar.
          </p>
          <p xml:id="i-C8MiGSpL1EaiyUN45kqV4F">
            "Genomgången visar tydligt att kvinnors lägre inkomst av marknadsarbete,
            i form av löne- och företagarinkomst, reproduceras i socialförsäkrings-,
            arbetslöshets- och pensionssystemet, eftersom individens marknadsinkomst
            ligger till grund för ersättning i de olika systemen. Den ekonomiska
            ojämlikhet som i dag råder mellan kvinnor och män i förvärvsaktiv
            ålder, kommer således sannolikt att kvarstå bland framtida pensionärer."
          </p>
          <p xml:id="i-AkUTX3rWsYiHzDcv7mxFBs">
            Vi kan alltså utläsa en (makt)ordning som genomgående särskiljer
            könen och som konsekvent ser kvinnors erfarenheter och arbete
            som mindre värda än männens. En patriarkal maktordning som får
            sin skärningspunkt i obalansen mellan betalt och obetalt arbete,
            mellan arbetsmarknads-, social- och socialförsäkringsministrarna.
            En komplex och departementsöverskridande fråga alltså.
          </p>
        </div>
        <div type="ipQuestion">
          <p xml:id="i-SgAUaQ71vEyFB3XupVTAtW">
            Jag vill ställa följande frågor till statsministern:
            <list rend="unordered">
              <item>
                1.Delar statsministern beskrivningen ovan?
              </item>
              <item>
                2.Om svaret är "ja", innebär det att statsministern gjort bedömningen
                att det är acceptabelt med ett sådant system?
              </item>
              <item>
                3.Om svaret på den frågan är "nej", vilka initiativ är statsministern
                beredd att vidta?
              </item>
            </list>
          </p>
        </div>
      </div>
    </body>
  </text>
</TEI>
