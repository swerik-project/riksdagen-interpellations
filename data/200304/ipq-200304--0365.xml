<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0365">
  <teiHeader>
    <fileDesc>
      <titleStmt>
        <title>trängselskatten och det kommunala självstyret</title>
        <author>de Pourbaix-Lundin , Marietta (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>trängselskatten och det kommunala självstyret till finansminister Bosse Ringholm om trängselskatten och det kommunala självstyret</title>
          <idno type="rdwebb">GR10365</idno>
          <ref type="dokument_url_text">http://data.riksdagen.se/dokument/GR10365/text</ref>
          <ref type="dokument_url_html">http://data.riksdagen.se/dokument/GR10365</ref>
          <ref type="dokumentstatus_url_xml">http://data.riksdagen.se/dokumentstatus/GR10365</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Kt7koTgzUZUA9ovNXYdWj</idno>
            <persName>Marietta de Pourbaix-Lundin</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <persName>Bosse Ringholm</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-KA2nmYq1yt3QaKWReYL4to" corresp="i-9Kt7koTgzUZUA9ovNXYdWj">
          <date when="2004-03-17"/>
        </correspAction>
        <correspAction type="received" xml:id="i-5tKfsdgd9sM8UAdnmuWH9k" corresp="i-A5R84cTmpky3NHJ7nLKaEt">
          <date when="2004-03-17"/>
        </correspAction>
        <correspAction type="answered" xml:id="i-4fSDwMqRSrwgLgECHkQfYK" corresp="i-A5R84cTmpky3NHJ7nLKaEt">
          <date when="2004-04-13"/>
        </correspAction>
        <correspContext corresp="i-4fSDwMqRSrwgLgECHkQfYK">
          <ref type="record" target="prot-200304--094">Riksdagens protokoll 2003/04:94 Tisdagen den 13 april</ref>
          <ref type="recordSection" target="unsetDivId">11 § Svar på interpellationerna 2003/04:360, 365, 361, 362, 368, 363, 364, 366 och 367 om biltullar i Stockholm</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-A5duUfM7hAQYamF4eoxoVb">
            Interpellation 2003/04:365 av Marietta de Pourbaix-Lundin (m)
            till finansminister Bosse Ringholm om trängselskatten och det
            kommunala självstyret
          </p>
        </div>
        <div type="ipqSubmissionInfo">
          <p xml:id="i-VYHEB2TS1JJxjJtN3T58q3">
            den 17 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-QdrJ5cPKwVUXjcc4BV3ay3">
            Det framgår av en departementspromemoria om trängselskatter exakt
            vilka avgifter som ska vara gällande när biltullar införs i Stockholm.
            Maxavgiften per dag sätts till 60 kr och avgifterna differentieras
            beroende på tidpunkt. En passage i högtrafik ska kosta 20 kr medan
            en passage på helger ska vara gratis. Vidare finns det i departementspromemorian
            tämligen exakta formuleringar om hur en kommun ska införa skatten.
            Det framgår att varje kommun som vill införa biltullar/trängselskatter
            kan ansöka till riksdagen som efter beslut kan lägga varje nytt
            försök som en bilaga till lagen om trängselskatter. Men det finns
            inga som helst anvisningar om hur en kommun som infört trängselskatt
            ska bära sig åt för att avskaffa dem. Eftersom skatten beslutas
            av riksdagen kan detta innebära att det kommunala självstyret
            undermineras.
          </p>
          <p xml:id="i-9VEBS6JbS5txAw9EhzqVKS">
            Införandet av biltullar/trängselskatter innebär att Sverige frångår
            den princip som tidigare gällt i trafiken. Det finns i dag, bortsett
            från Öresundsbron som är en ny investering, inga avgiftsbelagda
            vägar i Sverige. Detta innebär att kompetensen och erfarenheten
            av avgiftsbelagda vägar är obefintliga.
          </p>
          <p xml:id="i-SvZ3rBQHe5Z6RPRxJeRHbM">
            De politiska majoriteterna skiftar över tiden och det är fortfarande
            oklart vilka konsekvenser den nu föreslagna lagstiftningen kan
            komma att få. Det är inte otänkbart att en kommun som infört biltullar/trängselskatter
            kan komma att önska justeringar av de skattenivåer som riksdagen
            fastställer. Det kan handla om att justera den högre avgiftsnivån
            till ett lägre belopp eller att sänka den högsta dygnsavgiften.
            Utöver detta är det förstås möjligt att en ny politisk majoritet
            i trängselskattekommunen önskar sänka skattenivåerna kraftfullt
            eller helt avskaffa skatten.
          </p>
          <p xml:id="i-GUuZs811RZ3qWKcGartwPe">
            Det är dock Sveriges riksdag som fastställer hur hög trängselskatten
            (biltullen) ska vara i en kommun som inför systemet. Det framgår
            inte av departementspromemorian hur en kommun som infört trängselskatter
            ska göra för att åstadkomma justeringar av nivåerna.
          </p>
          <p xml:id="i-6gouBroNzaQNnhYReeebxk">
            Att införa biltullar/trängselskatter kan i framtiden bli en politisk
            fråga även i andra kommuner än i Stockholm. Ett sådant beslut
            bör i så fall ske genom att medborgarna i kommunen ges en reell
            möjlighet att påverka beslutet i form av en folkomröstning före
            försöket eller genom att politikerna håller de löften som avges
            i allmänna val.
          </p>
          <p xml:id="i-QH1qPjDC4dVjBjzdT2Gp75">
            Det har framkommit att skatteverket, kronofogden och länsrätten
            kan komma att behöva nyanställa 100@200 personer som en följd
            av att trängselskatter/biltullar införs i Stockholm. Vem ska bekosta
            dessa tjänster?
          </p>
          <p xml:id="i-KZMoxHa7YwS6bbet9MG7bS">
            Stockholms stad ska upphandla en stor kommunikationsinsats för
            att informera om försöket och "skapa förtroende och förståelse
            för projektet". Kommer staten att stå också för denna kostnad?
          </p>
        </div>
        <div type="ipQuestion">
          <p xml:id="i-91fwJzKF8ffaP3WtXbHUij">
            Mot bakgrund av ovanstående önskar jag ställa följande frågor
            till ansvarigt statsråd:
            <list rend="unordered">
              <item>
                1. Vilka åtgärder avser statsrådet att vidta för att säkerställa
                att en kommun som infört trängselskatt också har möjlighet att
                justera de skattenivåer som riksdagen fastställer?
              </item>
              <item>
                2. Vilka åtgärder avser statsrådet att vidta för att säkerställa
                att en kommun som infört trängselskatt också har möjlighet att
                avskaffa den?
              </item>
              <item>
                3. Avser statsrådet att verka för att regeringen står för de
                kostnader som andra myndigheter, till exempel skatteverket, kronofogden
                och domstolsväsendet kommer att få vid ett eventuellt införande
                av trängselskatter?
              </item>
              <item>
                4. Avser statsrådet att verka för att regeringen står för kostnaderna
                för Stockholms stads informationsinsatser om trängselskatten?
              </item>
            </list>
          </p>
        </div>
      </div>
    </body>
  </text>
</TEI>
