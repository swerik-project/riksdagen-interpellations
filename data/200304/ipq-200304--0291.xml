<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0291">
  <teiHeader>
    <fileDesc>
      <titleStmt>
        <title>film på svenskt språk</title>
        <author>Holma, Siv (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>film på svenskt språk till kulturminister Marita Ulvskog om film på svenskt språk</title>
          <idno type="rdwebb">GR10291</idno>
          <ref type="dokument_url_text">http://data.riksdagen.se/dokument/GR10291/text</ref>
          <ref type="dokument_url_html">http://data.riksdagen.se/dokument/GR10291</ref>
          <ref type="dokumentstatus_url_xml">http://data.riksdagen.se/dokumentstatus/GR10291</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5CH7vHLGXLfDB5Tn7xx95V</idno>
            <persName>Siv Holma</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>Marita Ulvskog</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <persName>Marita Ulvskog</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-7Biqi86abbzL8NrzPV4YJk" corresp="i-5CH7vHLGXLfDB5Tn7xx95V">
          <date when="2004-02-10"/>
        </correspAction>
        <correspAction type="received" xml:id="i-4rs7533RKV72NPpSFSSThR" corresp="i-JchxQfU1zc3XVbvadFgBSn">
          <date when="2004-02-10"/>
        </correspAction>
        <correspAction type="answered" xml:id="i-UWB8boyNjRc1YnPrTd2ssU" corresp="i-JchxQfU1zc3XVbvadFgBSn">
          <date when="2004-03-23"/>
        </correspAction>
        <correspContext corresp="i-UWB8boyNjRc1YnPrTd2ssU">
          <ref type="record" target="prot-200304--086">Riksdagens protokoll 2003/04:86 Tisdagen den 23 mars</ref>
          <ref type="recordSection" target="unsetDivId">11 § Svar på interpellation 2003/04:291 om film på svenskt språk</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-UuaqAupoNKiby5ia18iJk4">
            Interpellation 2003/04:291 av Siv Holma (v) till kulturminister
            Marita Ulvskog om film på svenskt språk
          </p>
        </div>
        <div type="ipqSubmissionInfo">
          <p xml:id="i-QMgLkSAFBPYQoHfKZitivu">
            den 10 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-5xmNdavtCTuaMwvgAtsZBq">
            Kulturministern har tidigare på en fråga från undertecknad svarat
            att det inte finns något i 2000-års filmavtal eller i Svenska
            Filminstitutets tillämpningsföreskrifter som utesluter att en
            svensk film som är inspelad på annat språk än svenska kan erhålla
            produktionsstöd. Vår oro för att film på de inhemska nationella
            minoriteternas språk därmed skulle kunna komma i skymundan finner
            hon därför obefogad.
          </p>
          <p xml:id="i-3KU3vkCr5QDY8E9aRTc4eu">
            Hur ser det då ut i praktiken? I det nuvarande filmavtalet står
            "En film anses som svensk under förutsättning att filmen har en
            svensk producent och att den svenska insatsen av artistiska medarbetare
            är av påtaglig betydelse. Med svensk producent avses en person
            som är bosatt här i landet, ett bolag, ett utländskt företags
            filial eller annan juridisk person som är registrerad här i landet.
            En film som inte har en svensk producent är ändå att anse som
            svensk under förutsättning att dels den svenska kapitalinsatsen
            uppgår till 20 % av produktionskostnaden, dels den svenska insatsen
            av artistiska medarbetare är av påtaglig betydelse."
          </p>
          <p xml:id="i-EbxUotDvyqduaT3TX3BXPh">
            I mina öron låter detta väldigt mycket som ett gammalt skämt
            från den tiden, då man fick servera alkohol endast till matgäster:
            "All mat räknas som mat utom fisk. Skulle fisk ändå serveras räknas
            även den som mat om den inte serveras på torsdagar. Skulle fisk
            mot förmodan serveras på torsdagar räknas även den som mat."
          </p>
          <p xml:id="i-RthwsypM5pswivnZdPwCYy">
            Men vad man än får för associationer av den här definitionen
            av "svensk film", så har den naturligtvis en bakgrund. Det verkar
            uppenbart att definitionen (som för övrigt överensstämmer med
            den man tillämpar för dansk film) är konstruerad som den är för
            att möjliggöra stöd till film som spelas in på engelska. Att filmindustrin
            som avtalspart är intresserad av att producera film som går att
            sälja på en stor världsmarknad utan dubbning är föga förvånande.
            Men den fråga vi då måste ställa oss är om det är rätt att prioritera
            svenska skattemedel till den produktionen samtidigt som det råder
            en skriande brist på film med exempelvis samiskt eller romskt
            tal. Det gäller allt från dubbningar och textningar till nyproduktion.
          </p>
          <p xml:id="i-C26w7fA2ziU813CUmYQLPa">
            Vänsterpartiet vill påpeka att staten i och med att man antagit
            minoritetslagarna iklätt sig ett ansvar för att främja de nationella
            minoriteternas språk och kultur. Forskarna är helt överens om
            att ska man lyckas vidmakthålla och stärka ett språk som länge
            varit på tillbakagång (historiskt på grund av svenska statens
            politik gentemot minoriteterna) så måste man nå fram till barn
            och ungdomar. Och film är det medium som verkligen når den gruppen.
            Men enligt filmare som vi talat med är det mycket svårare att
            få bidrag till filmproduktion på samiska i Sverige än vad det
            är i Finland och Norge.
          </p>
          <p xml:id="i-CLkjCCnTxuDNp1e1DRL7S8">
            Orsaken till att vi inte är nöjda med kulturministerns svar är
            alltså att det i praktiken visar sig att definitionen av "svensk
            film" i filmavtalet inte alls används så att film på minoritetsspråken
            släpps fram. Det går givetvis lätt att anse att det beror på att
            de projekt som föreslagits inte hållit måttet, kvalitativt. Jag
            har dock svårt att tro att så skulle vara fallet. Så märkvärdigt
            hög kvalitet håller inte genomsnittet av de filmer som får produktionsstöd,
            medan en del minoritetsspråksfilmer som, i brist på svenskt stöd,
            har producerats i Norge eller Finland har visat sig mycket väl
            kunna konkurrera även internationellt.
          </p>
          <p xml:id="i-QJsxVjzqEDJXeSv7jhUyZ8">
            I 1993-års finansieringsavtal för Filminstitutet finns samma
            definition av svensk film som ovan. Dock finns ett tillägg som
            lyder: "För att räknas som svensk skall filmen vara i huvudsak
            inspelad på ett svenskt språk. Styrelsen kan bevilja undantag
            från denna bestämmelse." En sådan formulering visar givetvis mycket
            tydligare att det gäller alla de inhemska språken @ i dag de nationella
            minoritetsspråken @ och inte enbart svenskan.
          </p>
          <p xml:id="i-XVk7W72veVCqcAcbEXuPqC">
            Det går också att argumentera för att de särskilda kostnader
            som erkännandet av minoriteterna innebär, eller bör innebära,
            tills vidare får bekostas av särskilda anslag. Minoritetskulturanslaget
            är i dag på 7 miljoner kronor sammanlagt, för alla konstarter
            och för alla de fem nationella minoriteterna. Detta är givetvis
            närmast ett hån, om man tänker sig att även filmen som konstart
            ska rymmas inom det anslaget. Kulturrådet och departementet brukar
            också hävda att det inte är meningen, att filmanslaget hanteras
            av Filminstitutet, punkt och slut. Och på Filminstitutet säger
            de att om de ska ansvara för minoritetsspråkig film också, då
            måste det till mer pengar och dessutom måste regleringsbrev och
            tillämpningsföreskrifter skrivas om.
          </p>
          <p xml:id="i-64dSxfoiuHw5zm5PB3kJUS">
            Ibland hänvisas från regeringens sida @ beträffande samiska @
            till Samerådets kulturanslag. Men också det är givetvis redan
            fulltecknat med andra åtaganden, och samiska är dessutom bara
            ett av fem minoritetsspråk.
          </p>
          <p xml:id="i-XmJ7ddqdRJrWNWvCoWCEKc">
            Jag ställer mig frågan hur många filmer inspelade på eller dubbade
            till minoritetsspråk har de senaste tre åren fått produktions-,
            lanserings- eller distributionsstöd av Filminstitutet eller eljest
            av statliga medel.
          </p>
          <p xml:id="i-Erpy7LHVD66nJJoky2nrS5">
            Med anledning av ovanstående vill jag fråga kulturministern:
          </p>
          <p xml:id="i-CKEL2yUQXbPsNUfrU4SJzQ">
            Vad avser ministern att göra för att möjliggöra nödvändiga satsningar
            på minoritetsspråksfilm?
          </p>
          <p xml:id="i-N2bgBwwW1ZoH8pwrnaWkQ4">
            Om filminstitutets anslag inte får motsvarande höjning och om
            filmavtalet inte kan anpassas till minoritetsspråksbehoven @ kommer
            ministern då att söka andra vägar att få fram pengar till dessa?
          </p>
        </div>
      </div>
    </body>
  </text>
</TEI>
