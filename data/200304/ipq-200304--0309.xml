<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0309">
  <teiHeader>
    <fileDesc>
      <titleStmt>
        <title>uppror i jägarföreningar</title>
        <author>Sjöstrand, Sven-Erik (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>uppror i jägarföreningar till jordbruksminister Ann-Christin Nykvist om uppror i jägarföreningar</title>
          <idno type="rdwebb">GR10309</idno>
          <ref type="dokument_url_text">http://data.riksdagen.se/dokument/GR10309/text</ref>
          <ref type="dokument_url_html">http://data.riksdagen.se/dokument/GR10309</ref>
          <ref type="dokumentstatus_url_xml">http://data.riksdagen.se/dokumentstatus/GR10309</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XhKn9p4oQVJvYzm2h78jih</idno>
            <persName>Sven-Erik Sjöstrand</persName>
            <state ref="Q110837" type="partyAffiliation">
              <desc>V</desc>
            </state>
          </person>
          <person gender="woman">
            <idno>i-HhkgRHGRURfXTuftg1jHSf</idno>
            <persName>Ann-Christin Nykvist</persName>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-AdKvVWNPtCmesmZbUfVTTd" corresp="i-XhKn9p4oQVJvYzm2h78jih">
          <date when="2004-02-19"/>
        </correspAction>
        <correspAction type="received" xml:id="i-129B3WZWcjt5huKek5kvih" corresp="i-HhkgRHGRURfXTuftg1jHSf">
          <date when="2004-02-19"/>
        </correspAction>
        <correspAction type="answered" xml:id="i-W6K5E8tCwxwQ2s8ebSWZ18" corresp="i-HhkgRHGRURfXTuftg1jHSf">
          <date when="2004-03-16"/>
        </correspAction>
        <correspContext corresp="i-W6K5E8tCwxwQ2s8ebSWZ18">
          <ref type="record" target="prot-200304--083">Riksdagens protokoll 2003/04:83 Tisdagen den 16 mars</ref>
          <ref type="recordSection" target="unsetDivId">13 § Svar på interpellation 2003/04:309 om uppror i jägarföreningar</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-BXN6Pk4Pwt7cw9Ac5fFACm">
            Interpellation 2003/04:309 av Sven-Erik Sjöstrand (v) till jordbruksminister
            Ann-Christin Nykvist om uppror i jägarföreningar
          </p>
        </div>
        <div type="ipqSubmissionInfo">
          <p xml:id="i-7dfBNNw5NRqM8Hu97WFPBF">
            den 19 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Q3WrprANY9mPEd6C99jwTz">
            Rovdjuren är en del av den biologiska mångfalden. Rovdjuren har,
            liksom alla andra arter, en rätt att existera för sin egen skull
            oavsett om vi människor betraktar dem som nyttiga eller skadliga.
            Den rådande rovdjurspolitiken är ett stort steg framåt, då vi
            fastslagit att de stora rovdjuren ska värnas. Rovdjur kan dock
            ibland skapa problem och komma i svåra konflikter med människor.
          </p>
          <p xml:id="i-WwX8qnhUe7WXbHHWcdVvjU">
            På senare tid har jägare i Dalarna protesterat mot de begränsningar
            som finns i syfte att skydda rovdjur från att dödas när de angriper
            jägarnas hundar. Jägarna har aviserat att de inte längre tänker
            delta i eftersöksarbete eller rovdjursinventering. Länsstyrelsen
            i Dalarna har nu gått jägarna till mötes och vill diskutera ett
            mildrande av jaktförordningens § 28. Trots detta löfte går Rättviksjägarna
            vidare och bojkottar allt statligt samarbete från och med den
            1 februari. Samtidigt har Naturvårdsverkets beslut att i år inställa
            skyddsjakten på lodjur utanför renskötselområdet upprört vissa
            jägare i Hälsingland, som sagt att de inte kommer att ställa upp
            med inventering.
          </p>
          <p xml:id="i-GL6v1ixptvQREnvosUk9TM">
            Att mildra jaktförordningens § 28 kommer dock inte skydda jakthundarna
            bättre, utan endast göra det svårare att bevara vargstammen. En
            undersökning gjord från jägarhåll visar att av 24 fall från 1996
            till 2003 där jakthundar dödats av vargar, så fanns det bara ett
            där man kan säga att jägaren haft en liten möjlighet att döda
            vargen i förbindelse med angreppet. Ändringen av lagen skulle
            alltså ha föga praktisk betydelse och bara göra det lättare att
            utnyttja lagen för att skjuta vargar.
          </p>
          <p xml:id="i-4XmhRJFgZjTPcUJiyjcqzj">
            Den genetiska variationen av varg är begränsad, vilket betyder
            att varje individ är värdefull för att säkra artens fortlevnad.
            Det är därför viktigt att inga uppmjukningar av lagstiftningen
            görs som kan få till följd att fler vargar skjuts, utan andra
            alternativ måste beaktas.
          </p>
          <p xml:id="i-Rs8E6t8NU24r2ckUYSS5tz">
            Samtidigt måste man vara medveten om att risken för illegal jakt
            ökar när människor känner frustration över att de inte kan skydda
            sig och sin egendom på lagligt sätt. När det gäller avståndstagandet
            från den illegala jakten har dock jägarkåren i vissa fall inte
            varit tydliga i sitt budskap om att ett tydligt avståndstagande
            tas från dessa kriminella handlingar.
          </p>
          <p xml:id="i-3PTnBeagbSMBP3b8gymGn5">
            Människors möjlighet att leva parallellt med rovdjur måste utvecklas.
            I Sverige har vi varit nästan helt utan rovdjur i mer än 100 år.
            Detta har medfört att vi har tappat gammal kunskap om hur man
            försvarar tamdjur och om att man inte behöver vara rädd för rovdjuren.
            Många andra länder har ett betydligt större rovdjursbestånd. Minnesota,
            som är hälften så stort som Sverige, hyser 2 500@3 000 vargar
            mot Sveriges 100. Där är problemen mycket små. Enligt genomförda
            opinionsundersökningar i Minnesota är inställningen till vargen
            mycket positiv och den tendensen har ökat i takt med att vargstammen
            har ökat. Ett viktigt steg i arbetet med att förändra människors
            inställning till rovdjur är att involvera de människor som lever
            nära rovdjur i processen. Ett annat viktigt steg är att kunna
            se rovdjur som inte bara någonting som orsakar skada utan också
            som en resurs. Rovdjursturismen är inte på något sätt stor i Sverige
            men här bör finnas en stor potential för utveckling.
          </p>
          <p xml:id="i-26fE7e3cDQjrA4UVQfjNg9">
            Vänsterpartiet anser att regeringen bör ta initiativ till en
            ökad dialog med de jägarorganisationer som finns för att diskutera
            vikten av ett avståndstagande från den illegala jakten samt ta
            fram alternativa lösningar för att minska skador orsakade av rovdjur.
          </p>
        </div>
        <div type="ipQuestion">
          <p xml:id="i-2Y6HTpVCt4gZuQ5aYbFTpj">
            Mina frågor till jordbruksministern är:
            <list rend="unordered">
              <item>
                1. Avser ministern att avvisa den begäran om lagändring som Länsstyrelsen
                i Dalarna har lovat att arbeta för?
              </item>
              <item>
                2. Avser ministern att ta initiativ till en ökad dialog med de
                jägarorganisationer som finns för att diskutera vikten av ett
                avståndstagande från den illegala jakten samt ta fram alternativa
                lösningar för att minska skador orsakade av rovdjur?
              </item>
            </list>
          </p>
        </div>
      </div>
    </body>
  </text>
</TEI>
