<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0477">
  <teiHeader>
    <fileDesc>
      <titleStmt>
        <title>offer för människohandel</title>
        <author>Magnusson, Cecilia (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>offer för människohandel till justitieminister Thomas Bodström om offer för människohandel</title>
          <idno type="rdwebb">GR10477</idno>
          <ref type="dokument_url_text">http://data.riksdagen.se/dokument/GR10477/text</ref>
          <ref type="dokument_url_html">http://data.riksdagen.se/dokument/GR10477</ref>
          <ref type="dokumentstatus_url_xml">http://data.riksdagen.se/dokumentstatus/GR10477</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Evjo9hsKrPvb3KMyegAipb</idno>
            <persName>Cecilia Magnusson</persName>
            <state ref="unknown" type="partyAffiliation">
              <desc>M</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <persName>Morgan Johansson</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-BwZgkFFzRNB8rVX8ahrbwz" corresp="i-Evjo9hsKrPvb3KMyegAipb">
          <date when="2004-05-07"/>
        </correspAction>
        <correspAction type="received" xml:id="i-J2a54vYsae5jxmJHz9gT6q">
          <date when="2004-05-10"/>
        </correspAction>
        <correspAction type="answered" xml:id="i-UDVKwjxjiScm6bM6BKNAfB">
          <date when="2004-06-01"/>
        </correspAction>
        <correspAction type="received" xml:id="i-Dt1pPy2532n546uWbd7FFE" corresp="i-STyFs6Gu3boin31eFp1bNM">
          <date when="2004-05-10"/>
        </correspAction>
        <correspAction type="answered" xml:id="i-EaqYGEehB4j1T12pqHH3WY" corresp="i-UPW2cbGnTUbMZaKTrot5Bh">
          <date when="2004-06-01"/>
        </correspAction>
        <correspContext corresp="i-EaqYGEehB4j1T12pqHH3WY">
          <ref type="record" target="prot-200304--125">Riksdagens protokoll 2003/04:125 Tisdagen den 1 juni</ref>
          <ref type="recordSection" target="unsetDivId">23 § Svar på interpellation 2003/04:477 om offer för människohandel</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PwnFWQDkQM6xH3CmkMrict">
            Interpellation 2003/04:477 av Cecilia Magnusson (m) till justitieminister
            Thomas Bodström om offer för människohandel
          </p>
        </div>
        <div type="ipqSubmissionInfo">
          <p xml:id="i-SBiZwUhq19gX7nYzfKnALq">
            den 7 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-Etx7dBR3fCuQk85wku3J5f">
            Vem mer än polisen hjälper en överlevande Lilja?
          </p>
          <p xml:id="i-Q6NpqqvnKiGtfK7dmsChhD">
            Människohandel är den moderna formen av slavhandel. Handeln med
            människor är en del av den grova brottslighet som i dag i princip
            obehindrat rör sig över gränser. Handeln är väl planerad och organiserad.
            Då efterfrågan på sexuella tjänster verkar outtömlig utgör människohandeln
            en lukrativ verksamhet.
          </p>
          <p xml:id="i-A4GcEGRonAJJDSDaRuNqjL">
            Under förra året polisanmäldes 21 fall av människohandel för
            sexuella ändamål i Sverige. Hur många domar som utfärdades vet
            vi ännu inte. Enligt uppgifter från Rikskriminalpolisen har totalt
            25 personer dömts för "människohandelsliknande brott" sedan 1998.
            Omfattningen av människohandeln i Sverige är betydligt större
            än de rapporterade polisanmälningarna, mörkertalen är betydande.
            Rikskriminalpolisen gör en grov uppskattning att det kan röra
            sig om åtminstone 400 @ 600 fall om året!
          </p>
          <p xml:id="i-yFQnu4kWedZRRiz3Xz5iV">
            Polisen har fått öronmärkta pengar för att bättre kunna prioritera
            kampen mot denna typ av brottslighet. Polisen har skärpt sin verksamhet
            i detta hänseende och lyckats befria ett antal brottsoffer, men
            ännu återstår frågan: hur tar staten om hand brottsoffren när
            de blivit befriade från sina förövare?
          </p>
          <p xml:id="i-5QHvLFc4tGhd6ZfJ2BiUBC">
            I de allra flesta fall rör det sig om mycket unga flickor. Många
            har fyllt 18 år, men är inte mycket äldre. De har kränkts, drogats,
            misshandlats och våldtagits under en lång tid. De befinner sig
            i ett land som de knappt vet vilket det är och där de ännu mindre
            behärskar språket @ alldeles ensamma. Dessa flickor har ett obetingat
            behov av trygghet, omvårdnad och professionell hjälp. Vissa behöver
            ett förstärkt skydd då det finns risk att personer som polisen
            ännu inte anhållit kan vara intresserade av att hämta flickan
            för att "tysta" henne, eller tvinga henne att fortsätta tjäna
            pengar åt dem någon annanstans.
          </p>
          <p xml:id="i-VV3W8Nk69iZJnTSp6MUMFp">
            Polisen får i dag, "ha offret i knät" därför att ingen annan
            tar ansvaret. I filmen Lilja for ever tog flickan sitt liv. I
            dag blir polisen allt bättre på att lyckas befria flickorna, men
            ingen annan än polisen tar ansvar för dessa offer. Samtidigt som
            polisen måste fortsätta bedriva ett effektivt polisarbete med
            att nysta upp nätverket kring hallicken de fångat in och försöka
            avslöja de ekonomiska vägarna människohandeln har tagit med mera
            måste de lägga ned avsevärd tid för att få någon att ge flickan
            en trygg tillflyktsort under utredningstiden.
          </p>
          <p xml:id="i-RicEyZ5uxXBsFTxaYNbd4k">
            Flickan kan hjälpa polisen med många viktiga upplysningar. Polisen
            behöver därför bygga upp en relation med henne så hon känner att
            hon tryggt kan ge polisen de upplysningar de behöver. Frågan är
            inte om hon ska ha uppehållstillstånd eller inte. Polisens erfarenheter
            är att dessa flickor många gånger helst av allt vill åka hem så
            fort som möjligt.
          </p>
          <p xml:id="i-4kz5SXg26mPvfvvZFT7iTs">
            Frågan är hur ska ett mycket utsatt brottsoffer få det stöd hon
            behöver?
          </p>
          <p xml:id="i-JtQREoWwXxHoc1xut9DESs">
            I oktober 2004 träder lagändringar i kraft, som tvingar kommunerna
            att stå till tjänst med boende och omvårdnad. I kommunerna är
            man dock inte förberedd på denna kvalificerade uppgift som väntar
            dem. Staten måste ta ett helhetsgrepp i denna fråga.
          </p>
          <p xml:id="i-9qC6ZmFWrHME9corQK8uTr">
            Vad avser statsrådet vidta för åtgärder för att offer för människohandel
            får ett sådant omhändertagande som deras tillstånd kräver ?
          </p>
        </div>
      </div>
    </body>
  </text>
</TEI>
