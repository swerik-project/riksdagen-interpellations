<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0389">
  <teiHeader>
    <fileDesc>
      <titleStmt>
        <title>situationen för smärtrehabiliteringen i Sverige</title>
        <author>Wahlgren, Marie (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>situationen för smärtrehabiliteringen i Sverige till socialminister Lars Engqvist om situationen för smärtrehabiliteringen i Sverige</title>
          <idno type="rdwebb">GR10389</idno>
          <ref type="dokument_url_text">http://data.riksdagen.se/dokument/GR10389/text</ref>
          <ref type="dokument_url_html">http://data.riksdagen.se/dokument/GR10389</ref>
          <ref type="dokumentstatus_url_xml">http://data.riksdagen.se/dokumentstatus/GR10389</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ASHgRusN9GoHAH8eioxicP</idno>
            <persName>Marie Wahlgren</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-ESKbhHz2VETwMj9meYcmxk</idno>
            <persName>Lars Engqvist</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MvNHJuQud91kBhmz8kEYEp" corresp="i-ASHgRusN9GoHAH8eioxicP">
          <date when="2004-03-29"/>
        </correspAction>
        <correspAction type="answered" xml:id="i-HXTANxrLpdpQs5emMQh1Zs">
          <date when="2004-04-20"/>
        </correspAction>
        <correspAction type="received" xml:id="i-RaYREqjKU3zyzHKAbYyRcH" corresp="i-ESKbhHz2VETwMj9meYcmxk">
          <date when="2004-03-30"/>
        </correspAction>
        <correspAction type="answered" xml:id="i-8SccmWf2tXAeL7L8dQXPSc" corresp="i-ESKbhHz2VETwMj9meYcmxk">
          <date when="2004-04-20"/>
        </correspAction>
        <correspContext corresp="i-8SccmWf2tXAeL7L8dQXPSc">
          <ref type="record" target="prot-200304--098">Riksdagens protokoll 2003/04:98 Tisdagen den 20 april</ref>
          <ref type="recordSection" target="unsetDivId">11 § Svar på interpellationerna 2003/04:380 och 389 om smärtvården</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-PcnPQCGv836ZDeE9mbqgcA">
            Interpellation 2003/04:389 av Marie Wahlgren (fp) till socialminister
            Lars Engqvist om situationen för smärtrehabiliteringen i Sverige
          </p>
        </div>
        <div type="ipqSubmissionInfo">
          <p xml:id="i-PqjFHA1d6TkBqSU1vcwdKp">
            den 29 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-UNLN5kL8JbYCHXbLjaAfkh">
            Över en miljon människor i Sverige lider av långvarig eller kronisk
            smärta. Detta gör det till en av de sjukdomar som bidrar mest
            till ohälsotalen. Det är den vanligaste orsaken till långtidssjukskrivningar.
            Insatser på smärtområdet skulle alltså vara en av de viktigare
            åtgärderna för att förhindra långa sjukskrivningar och höga kostnader
            för sjukförsäkringssystemet. Generellt sett kan sägas att samhällskostnaderna
            för smärtpatienter ofta är mycket stora och att sjukvårdskostnaderna
            ofta är en ganska ringa del av den totala kostnaden. Likväl skapar
            långvarig smärtproblematik relativt sett höga kostnader även i
            sjukvården. En del patienter med till exempel fibromyalgisyndrom
            har upp till tio gånger högre vårdkonsumtion än normalpatienten.
          </p>
          <p xml:id="i-SNY1BBui9eYq2tSsR3SfaK">
            Patienter med smärta är den patientgrupp som upplever den lägsta
            livskvaliteten av alla patienter i vården. De rapporterar till
            och med en lägre livskvalitet än personer med terminal cancersjukdom.
            Bakgrunden är troligen att personer med smärta upplever att samhället
            och sjukvården inte tar deras problem och sjukdom på allvar. Enligt
            smärtläkare Jan Lidbeck (DN den 4 mars 2004) uppger så många som
            hälften av hans patienter att de har blivit kränkta eller bemötts
            nedlåtande på grund av sin sjukdom. Vittnesmålen om patienter
            som under år snurrat runt i sjukvården utan att få smärtdiagnos
            eller vård är också tyvärr alltför vanliga. En bakgrund till det
            senare kan kanske finnas i en ny undersökning från patientorganisationen
            Svenska Smärtföreningen och Apoteket AB som visar att när 3 000
            hushåll tillfrågades visade det sig att ungefär var sjätte svensk
            led av långvarig smärta men att endast var fjärde individ hade
            remitterats till någon smärtklinik.
          </p>
          <p xml:id="i-R3oRcALyFBzvwyr9A5V8N5">
            Inom sjukvården är det uppenbart att smärtkliniker och smärtrehabilitering
            inte är prioriterade områden. Dels visar undersökningar att det
            är ett område som har låg status bland läkarna, dels att flera
            smärtkliniker avvecklats i de omstruktureringar och besparingar
            som skett i sjukvården de senaste åren. Detta är allvarligt med
            tanke på att man redan före dessa avvecklingar var långt ifrån
            Socialstyrelsens rekommendationer från mitten av 1990-talet att
            alla länssjukhus ska ha en smärtklinik och smärtrehabilitering
            med personal från flera discipliner. När man arbetar med smärtpatienter
            har det visat sig vara viktigt att ha multidisciplinära team bestående
            av bland annat läkare, sjukgymnaster och smärtsjuksköterskor.
            Detta saknas i dag på de flesta länssjukhus.
          </p>
          <p xml:id="i-8B1eBxocNMcN56MX6UirhA">
            Bilden när det gäller smärtbehandling är dock inte genomgående
            mörk. Kunskap och förståelse framför allt för de fysiologiska
            orsakerna till smärta ökar. Samtidigt ökar också kunskapen om
            behandlingsvägar för smärtpatienter där man framför allt inom
            smärtrehabiliteringen har en allt klarare och mer holistisk syn
            på vården. Därför inriktar sig vården i dag mindre på den enskilda
            skadan och mer på att se hela patienten och hennes livssituation.
            Enligt uppgift ingår dock inte detta område som en naturlig del
            av svenska läkarstuderandes utbildning. Inte heller ingår moderna
            rön i smärtdiagnostik som gör att tidigare svårförståeliga smärttillstånd
            i dag kan förklaras och ges effektivare behandling. Med tanke
            på den stora andelen patienter som har långvarig smärta är detta
            naturligtvis allvarligt.
          </p>
          <p xml:id="i-QqMLAd578TwEaGbRB7EZxg">
            Rehabilitering av smärtpatienter och möjligheten att återgå till
            arbete är som tidigare påpekats mycket viktigt. Smärtläkare rapporterar
            dock en oro över att professionen inte ges plats i diskussionen
            till exempel om hur arbetsrehabilitering bör utformas. Man upplever
            att felaktig och ogenomtänkt arbetsrehabilitering av smärtsjuka
            ofta leder till allvarliga bakslag och därmed betydligt längre
            utslagning från arbetsmarknaden än vad som annars hade varit nödvändigt.
            Smärtläkare pekar bland annat på behovet av diagnos och den smärtsjukes
            förståelse av smärtan som en del av rehabiliteringsinsatsen.
          </p>
          <p xml:id="i-MccT3b8AcH3mDCBZeLfpck">
            Med anledning av ovanstående har jag följande frågor till socialministern:
          </p>
          <p xml:id="i-5c4ttrtxdDScJ5YJhGL5um">
            Vad avser socialministern att göra för att förbättra behandlingen
            av smärtpatienter i Sverige?
          </p>
          <p xml:id="i-2rciAAV4Vq34nM3aXJZr3A">
            Vad avser socialministern att göra för att förbättra utbildningen
            kring långvarig och kronisk smärta både för framtida och nuvarande
            sjukvårdspersonal?
          </p>
          <p xml:id="i-YYc3xquE7UtHhWMAgGWdMs">
            Vad avser socialministern att göra för att inkludera smärtläkarnas
            expertis i de beslut som rör sjukförsäkring och rehabilitering
            av smärtpatienter på alla nivåer i samhällets beslutande organ,
            från försäkringskassans riktlinjebeslut till beslut som rör den
            enskilda patienten?
          </p>
        </div>
      </div>
    </body>
  </text>
</TEI>
