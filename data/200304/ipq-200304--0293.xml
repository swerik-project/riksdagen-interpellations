<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0293">
  <teiHeader>
    <fileDesc>
      <titleStmt>
        <title>tjetjener som väntar på asylbesked</title>
        <author>Fridolin, Gustav (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>tjetjener som väntar på asylbesked till statsrådet Barbro Holmberg om tjetjener som väntar på asylbesked</title>
          <idno type="rdwebb">GR10293</idno>
          <ref type="dokument_url_text">http://data.riksdagen.se/dokument/GR10293/text</ref>
          <ref type="dokument_url_html">http://data.riksdagen.se/dokument/GR10293</ref>
          <ref type="dokumentstatus_url_xml">http://data.riksdagen.se/dokumentstatus/GR10293</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <persName>Gustav Fridolin</persName>
            <state ref="unknown" type="partyAffiliation">
              <desc>MP</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-8NR1Z8tejozuay7fUnQPDP</idno>
            <persName>Barbro Holmberg</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-9KV9oWc1qeDLEqAi1FcXZn" corresp="i-9CH1KbWwyrj8DRqAQB3Fza">
          <date when="2004-02-12"/>
        </correspAction>
        <correspAction type="received" xml:id="i-GbynHwRDcMBGiMaMqnijVF">
          <date when="2004-02-13"/>
        </correspAction>
        <correspAction type="answered" xml:id="i-v51L4tFndFVk5RrTVdeFr">
          <date when="2004-03-02"/>
        </correspAction>
        <correspAction type="received" xml:id="i-Fj6LTmUGW9UTtR36nnwLJk" corresp="i-8NR1Z8tejozuay7fUnQPDP">
          <date when="2004-02-13"/>
        </correspAction>
        <correspAction type="answered" xml:id="i-5aNEzKEP9cgtoFGkf6oPoA" corresp="i-8NR1Z8tejozuay7fUnQPDP">
          <date when="2004-03-02"/>
        </correspAction>
        <correspContext corresp="i-5aNEzKEP9cgtoFGkf6oPoA">
          <ref type="record" target="prot-200304--075">Riksdagens protokoll 2003/04:75 Tisdagen den 2 mars</ref>
          <ref type="recordSection" target="unsetDivId">10 § Svar på interpellation 2003/04:293 om tjetjener som väntar på asylbesked</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-WPHYEG3smHjJrqmPQpqry">
            Interpellation 2003/04:293 av Gustav Fridolin (mp) till statsrådet
            Barbro Holmberg om tjetjener som väntar på asylbesked
          </p>
        </div>
        <div type="ipqSubmissionInfo">
          <p xml:id="i-HGMB6SToRFR4TjZnGe9cJc">
            den 12 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-C2kywNzfCP1J12FTacipp6">
            Regeringen har låtit meddela att väntetiderna är ett stort problem
            i asylprocessen. I stället för att utifrån detta snabba på arbetet
            för en ny och rättssäker asylprocess samt en human asylpolitik
            har man valt att till riksdagen lägga fram förslag som ytterligare
            riskerar urholka rättssäkerheten i asylhanteringen. I den offentliga
            debatten låter regeringen inte sällan påskina att det är flyktingarnas
            eget fel, och inte de svenska myndigheternas, att vänte- och handläggningstiderna
            blir så långa.
          </p>
          <p xml:id="i-ECbUaiUxkUNcNbuHMbP9Tf">
            Den som närmare studerar svensk flyktingpolitik får sig en annan
            bild till livs. Inte ens regeringen själv klarar av att inom rimlig
            tid handlägga asylärenden. Ett par ärenden med asylsökande tjetjener
            är överlämnade av Utlänningsnämnden till regeringen för ett beslut
            som också kan verka prejudicerande för andra asylsökande tjetjener
            i landet. Ärendena är överlämnade med hänvisning till att "nämndens
            bedömning [är att] ärendet [har] sådan betydelse för rikets förhållande
            till främmande makt att regeringen bör pröva det". Många av de
            asylsökande tjetjenerna i landet har väntat i flera år på besked
            och många kan vittna om hur dåligt man mår av de långa väntetiderna.
            Att ärendena brådskar kan det därför inte råda någon som helst
            tvekan om. Ändå har regeringen dröjt med beslut, trots att ärendena
            (enligt den offentliga ärendeförteckningen) varit uppe på ett
            flertal regeringssammanträden.
          </p>
          <p xml:id="i-Sy8WuHZHED1Z7CBKn7xEGf">
            Den utdragna handläggningstiden kan inte bero på oklarheter kring
            huruvida asylsökande tjetjener i landet saknar asylskäl. I ett
            överlämnande beslut till regeringen från Utlänningsnämnden daterat
            den 28 februari 2003 är nämnden mycket tydlig med att det finns
            starka skäl för asyl. Om en asylsökande familj anför man i dessa
            handlingar att: "De arbetade som sjukvårdare på ett sjukhus i
            Tjetjenien. De hjälpte människor som hade skadats i kriget. Från
            och med september 1999 hjälpte de även skadade personer i sitt
            hem. Det var personer av olika nationaliteter som de vårdade.
            De riskerar förföljelse i hemlandet av ryssarna som kan uppfatta
            NN som terrorist och från de tjetjenska nationalisterna för att
            han inte ställt upp på deras sida i kriget."
          </p>
          <p xml:id="i-55mimKjAj69vbqgCJR8Gu5">
            Vidare anförs om situationen i Tjetjenien följande: "Det senaste
            Tjetjenienkriget, som startade i oktober 1999, har inneburit stora
            påfrestningar för civilbefolkningen. Stora delar av infrastrukturen
            har förstörts. Många har blivit hemlösa efter att ha fått fly
            från sina hem. Läget för civilbefolkningen i Tjetjenien är osäkert.
            Den ryska armén gör sig skyldig till brott mot de mänskliga rättigheterna.
            Övergrepp har skett i samband med upprensningsaktioner och många
            människor har försvunnit. Därtill kommer att det finns en överhängande
            risk för civilbefolkningen att även komma i konflikt med rebellgrupper
            som söker värva medlemmar till sina arméer. Många kan därvid hamna
            i en konfliktsituation i striden mellan rebellgrupper och ryska
            trupper. Situationen har lett till att 160 000 tjetjener befinner
            sig som internflyktingar i Tjetjenien. Mer än 35 000 personer
            har flytt från republiken, varav huvuddelen flytt till Ingushetien.
            30 000 har flytt till andra delar av den ryska federationen. I
            Centralasien finns ca 10 000 tjetjener som söker skydd. Många
            har också sökt sin tillflykt till Öst- och Västeuropa. I Västeuropa
            rör det sig om mellan 15 000 och 20 000 personer. I Sverige kan
            antalet personer från Tjetjenien som söker skydd uppskattas till
            ca 200. I så gott som samtliga länder i Västeuropa har de som
            sökt skydd och som kunnat påvisa asylskäl blivit ansedda som flyktingar.
            För dem som inte bedömts ha asylskäl är läget annorlunda. De har
            i de flesta länder ansetts kunna uppehålla sig i andra delar av
            Ryska federationen än Tjetjenien. Verkställighet synes dock ha
            skett i få fall."
          </p>
          <p xml:id="i-RcrTL9pFADfCNNrLPdGGg5">
            Under rubriken "bedömning" fortsätter nämnden i sin skrivelse
            till regeringen från den 28 februari 2003: "Att de tjetjener som
            lämnat Tjetjenien på grund av de pågående krigshandlingarna där,
            inte nu kan förutsättas återvända dit och därför är i behov av
            skydd torde stå klart. Civilbefolkningen utsätts inte endast för
            krigshandlingar och allvarliga övergrepp från de ryska trupperna
            utan även hot och övergrepp från rebellsidan. Någon ändring av
            situationen i en nära framtid kan knappast förutses. [...] Sammanfattningsvis
            anser nämnden att tjetjener som flytt från Tjetjenien till följd
            av konflikten där omfattas av skyddsbestämmelsen i 3 kap. 3 §
            första stycket 2 UtlL. Nämnden bedömer vidare, mot bakgrund av
            vad som förut sagts, att situationen för de tjetjener som har
            flytt från republiken inte är sådan i övriga delar av Ryska Federationen,
            att det normalt kan krävas att de söker skydd där." Om det särskilda
            fallet klargör nämnden att deras bedömning är att överklagandena
            i fråga om avvisning, uppehålls- och arbetstillstånd bör bifallas.
          </p>
          <p xml:id="i-PWvtotPCLqo2qYRKx4bT3f">
            Statsrådet Holmberg har från riksdagen vid tidigare tillfällen
            blivit påmind om de asylsökande tjetjenerna. I ett frågesvar daterat
            till den 17 december 2003 meddelar ministern riksdagen att "Regeringen
            planerar att fatta beslut i ärendena inom kort". Det har nu nästan
            gått ett år sedan berört ärende överlämnades till regeringen,
            vilket innebär att flera av de asylsökande i landet har väntat
            i uppemot fyra år. Regeringen har på detta sätt själva dragit
            ut på handläggnings- och väntetiden samtidigt som man i den offentliga
            debatten ondgjort sig över just de långa tidsutdräkterna i dessa
            avseenden.
          </p>
          <p xml:id="i-HAHCS7iDCU3nqTW5hMzZKM">
            Jag önskar mot bakgrund av detta svar från migrationsministern
            på följande frågeställningar:
          </p>
          <p xml:id="i-MXRMmmFmrDn8fa5BykQBus">
            Vilket är statsrådets ansvar för att regeringen dröjt så länge
            med att fatta beslut rörande de från Utlänningsnämnden avlämnade
            ärendena rörande asylsökande från Tjetjenien?
          </p>
          <p xml:id="i-YEC8qfD6NMwJn8Rt2djDWY">
            Hur avser statsrådet att verka för att det ovan beskrivna inte
            ska skada regeringens trovärdighet då den uttalar sig kritisk
            till de långa handläggnings- och väntetiderna i asylärenden?
          </p>
          <p xml:id="i-GeoHsae7NNXUHDMgKA66yH">
            Avser statsrådet att verka för beslut i de från Utlänningsnämnden
            avlämnade ärendena rörande asylsökande från Tjetjenien och, i
            så fall när kommer besluten?
          </p>
          <p xml:id="i-6YnjzMpR8WSTAKXBiJ4jig">
            Kan statsrådet klargöra för riksdagen hur det kommer sig att
            ärendena flera gånger varit uppe på regeringens offentliga ärendeförteckningar
            inför regeringssammanträden utan att beslut har fattats?
          </p>
        </div>
      </div>
    </body>
  </text>
</TEI>
