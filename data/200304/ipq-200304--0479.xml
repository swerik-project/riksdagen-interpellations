<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0479">
  <teiHeader>
    <fileDesc>
      <titleStmt>
        <title>statens styrning av kommunala bostadsbolag</title>
        <author>Marcelind, Ragnwi (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>statens styrning av kommunala bostadsbolag till statsrådet Lars-Erik Lövdén om statens styrning av kommunala bostadsbolag</title>
          <idno type="rdwebb">GR10479</idno>
          <ref type="dokument_url_text">http://data.riksdagen.se/dokument/GR10479/text</ref>
          <ref type="dokument_url_html">http://data.riksdagen.se/dokument/GR10479</ref>
          <ref type="dokumentstatus_url_xml">http://data.riksdagen.se/dokumentstatus/GR10479</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ha5uZXGHudhTidCuW8UjXN</idno>
            <persName>Ragnwi Marcelind</persName>
            <state ref="unknown" type="partyAffiliation">
              <desc>KD</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>Lars-Erik Lövdén</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>Lars-Erik Lövdén</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-9c6tQB8NRkY45oSsbpjrr8" corresp="i-Ha5uZXGHudhTidCuW8UjXN">
          <date when="2004-05-07"/>
        </correspAction>
        <correspAction type="received" xml:id="i-NVzw8mWxb4MTV8Rhz2RMBs">
          <date when="2004-05-10"/>
        </correspAction>
        <correspAction type="answered" xml:id="i-ktWJQ1UN4EbXoJs4qgMzd">
          <date when="2004-06-01"/>
        </correspAction>
        <correspAction type="received" xml:id="i-WK44wn4Ce5EM43uQuju4xb" corresp="i-6qjD2tsSCtsrmXQjy7mtCJ">
          <date when="2004-05-10"/>
        </correspAction>
        <correspAction type="answered" xml:id="i-2LKf6BWhQtJzVhCSPH1icg" corresp="i-6qjD2tsSCtsrmXQjy7mtCJ">
          <date when="2004-06-01"/>
        </correspAction>
        <correspContext corresp="i-2LKf6BWhQtJzVhCSPH1icg">
          <ref type="record" target="prot-200304--125">Riksdagens protokoll 2003/04:125 Tisdagen den 1 juni</ref>
          <ref type="recordSection" target="unsetDivId">17 § Svar på interpellation 2003/04:479 om statens styrning av kommunala bostadsbolag</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-MnTdkoGWGQncTdMeBx6mNA">
            Interpellation 2003/04:479 av Ragnwi Marcelind (kd) till statsrådet
            Lars-Erik Lövdén om statens styrning av kommunala bostadsbolag
          </p>
        </div>
        <div type="ipqSubmissionInfo">
          <p xml:id="i-RsWtCAZoBPgXDyrKkWHnbg">
            den 7 maj
          </p>
        </div>
      </div>
      <div type="ipqBody">
        <div type="ipContext">
          <p xml:id="i-2CXg82wuBXKuUFkUdUL7Fi">
            Det åligger enligt regeringsformen det allmänna att trygga rätten
            till bostad. För att uppnå detta, liksom bostadspolitikens övriga
            mål, finns en tydlig ansvarsfördelning mellan stat och kommun;
            staten ska svara för att legala och finansiella instrument finns
            tillgängliga för bostadsbyggande, medan kommunerna har det övergripande
            ansvaret för att bostadspolitiken verkställs på lokal nivå.
          </p>
          <p xml:id="i-VktDcy1VspYPZXcTjfkZst">
            Det är viktigt att slå vakt om kommunernas möjligheter att fullt
            ut ta sitt bostadsförsörjningsansvar. Kommunerna har olika instrument
            till sitt förfogande. Den demokratiskt uttryckta folkviljan måste
            respekteras. Det är inte en statlig uppgift att till exempel fatta
            beslut om den närmare skötseln av de kommunala bostadsföretagen.
            Sådana ställningstaganden måste göras i kommunerna mot bakgrund
            av förhållandena i det enskilda fallet.
          </p>
          <p xml:id="i-HxZ3yiYX2LCTFDFEHA355P">
            Riksdagen har dock under de senaste åren stiftat två nya lagar
            som syftar till statlig detaljstyrning av kommunernas bostadspolitik;
            (2000:1383) om kommunernas bostadsförsörjningsansvar respektive
            (2002:102) om allmännyttiga bostadsföretag. Staten har genom den
            senare givits möjlighet att bland annat förhindra affärer i de
            kommunala bostadsbolagen.
          </p>
          <p xml:id="i-5wb71qU7kAbvUpR51HoYCf">
            Genom lagen om allmännyttiga bostadsföretag infördes en tillståndsplikt
            vid försäljningar av fastigheter eller andelar inom kommunala
            bostadsföretag inom allmännyttan. I första hand skedde detta för
            att hindra ombildandet av kommunala hyresfastigheter till bostadsrätter,
            men också för att hindra annan försäljning. I proposition 2001/02:58
            framhäver regeringen som en utgångspunkt för förslaget om tillståndsplikt
            exempel där "rent ideologiska skäl ligger bakom en kommuns beslut
            att avyttra fastigheter".
          </p>
          <p xml:id="i-J96DytPd4f2if5hLwMAxZT">
            I propositionen identifieras dock även andra skäl som föreligger
            vid försäljningar, till exempel att huvudmotivet för en kommun
            med svag ekonomi och en svag bostadsmarknad kan vara att minska
            den ekonomiska risk som följer med ägande av bostäder. I propositionen
            konstateras att "oavsett de bakomliggande orsakerna till försäljningen
            måste de dock alltid vägas mot andra intressen". De intressen
            som nämns i propositionen är dels hyresgästernas intresse att
            påverka vad som sker med deras bostäder, dels statens intresse
            att bevara ett så stort kommunalt bostadsbestånd att bruksvärdesystemet
            utan svårigheter kan upprätthållas.
          </p>
          <p xml:id="i-ViQHj3YiHp7mXYoQy2Xv2G">
            Lagstiftningen har under den relativt korta tid den varit i kraft
            uppenbarat flera orimliga konsekvenser. Dessa konsekvenser beror
            på att riksdagsmajoriteten knappast förutsåg lagens verkningar,
            utan fokuserade på att komma åt vad som i propositionen beskrivs
            som vissa kommuners "kortsiktiga ekonomiska och politiska motiv".
            Den avvägning av intressen som propositionen också framhävde,
            har inte kommit till uttryck i praktiken.
          </p>
          <p xml:id="i-QNCjTM3ZxRhRQdBea45S5G">
            Ett exempel på detta är det kommunala bostadsbolaget Älmhultsbostäder
            AB:s stoppade försäljning av två hyresfastigheter i småländska
            Liatorp till företagaren Göran Wickström. Det kommunala bostadsbolaget
            ville sälja hyresfastigheterna eftersom de gav dålig förtjänst.
            Göran Wickström var beredd att köpa och förvalta fastigheterna.
            Affären godkändes av Älmhults kommunfullmäktige.
          </p>
          <p xml:id="i-8qeY9H8KNHyC8F9CM3uxrn">
            Lagen om allmännyttiga bostadsföretag kräver emellertid ett tillstånd
            av länsstyrelsen för att en försäljning av ett kommunalt bostadsbolag
            ska få genomföras. Länsstyrelsen i Kronobergs län var på grund
            av lagen tvungen att avslå Älmhults kommuns ansökan om att få
            överlåta hyresfastigheterna. Detta trots att varken den regionala
            hyresgästföreningen eller fastighetsägarorganisationen haft något
            att erinra mot försäljningen. Länsbostadsdirektören i Kronoberg
            beklagade beslutet men påpekade att lagens bestämmelser inte gav
            möjlighet till någon annan tolkning.
          </p>
          <p xml:id="i-BjiestuCMLoRYgorfUDN42">
            Ett annat exempel är Gävle, där Gävle kommun önskar minska det
            kommunala ägandet av hyresrätter, vilket uppgår till 75 % av hyreslägenhetsbeståndet.
            Ett särskilt allmännyttigt bostadsbolag, HSB:s Ankarhusen AB,
            har tillkommit enbart för att kunna köpa fastigheter från Gävle
            kommun. I mars 2004 genomfördes en försäljning av 417 lägenheter.
            Försäljningen motiverades med att den skapar utrymme för framtida
            investeringar och ett utökat fastighetsunderhåll i det kommunala
            bostadsbolaget.
          </p>
        </div>
        <div type="ipQuestion">
          <p xml:id="i-WSCUC9dEdPc2CZnjnNfxwj">
            Behovet och intresset av utförsäljning från kommunens sida är
            dock större än vad det nya allmännyttiga bolaget kan tillmötesgå.
            Flera privata fastighetsägare är intresserade av att köpa kommunala
            bostadsfastigheter i Gävle, men har, med hänvisning till bestämmelserna
            i lagen om allmännyttiga bostadsbolag, inte fått möjlighet att
            inkomma med anbud eller på annat sätt delta i processen. Kommunen
            har valt att tills vidare acceptera denna inskränkning av möjligheterna
            till en långsiktigt rationell drift av bostadsbolaget, för att
            undvika en prövning gentemot bestämmelserna om tillståndsplikt
            i lagen om allmännyttiga bostadsföretag.
            <list rend="unordered">
              <item>
                1. Vilka åtgärder avser statsrådet att vidta för att komma till
                rätta med de negativa effekter för den ekonomiska driften av kommunala
                bostadsbolag som föranletts av bestämmelsen om tillståndsplikt
                i lagen om allmännyttiga bostadsföretag?
              </item>
              <item>
                2. Vilka åtgärder avser statsrådet att vidta för att statens
                intresse att bevara ett stort kommunalt bostadsbestånd mer noggrant
                ska vägas mot kommuners intresse att minska den ekonomiska risk
                som följer med ägandet av bostäder, i enlighet med vad som anförs
                i proposition 2001/02:58 Allmännyttiga bostadsföretag?
              </item>
              <item>
                3. Vilka åtgärder avser statsrådet att vidta för att stärka kommunernas
                möjligheter att sköta sina bostadsföretag på ett ekonomiskt rationellt
                och långsiktigt hållbart sätt?
              </item>
            </list>
          </p>
        </div>
      </div>
    </body>
  </text>
</TEI>
