<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0341">
  <teiHeader>
    <fileDesc>
      <titleStmt>
        <title>närpolisstationernas betydelse för rättssäkerheten</title>
        <author>Andrén, Gunnar (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>närpolisstationernas betydelse för rättssäkerheten till justitieminister Thomas Bodström om närpolisstationernas betydelse för rättssäkerheten</title>
          <idno type="rdwebb">GR10341</idno>
          <ref type="dokument_url_text">http://data.riksdagen.se/dokument/GR10341/text</ref>
          <ref type="dokument_url_html">http://data.riksdagen.se/dokument/GR10341</ref>
          <ref type="dokumentstatus_url_xml">http://data.riksdagen.se/dokumentstatus/GR10341</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <persName>Gunnar Andrén</persName>
            <state ref="Q110857" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="Q105112" type="partyAffiliation">
              <desc>S</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="Q105112" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-RL8xd1SKJFoXJHUznNeHB" corresp="i-XcAqMe3ntVBboWUxqACfz">
          <date when="2004-03-10"/>
        </correspAction>
        <correspAction type="received" xml:id="i-GPKQntkpucYWmW2s2fX7jc" corresp="i-STyFs6Gu3boin31eFp1bNM">
          <date when="2004-03-10"/>
        </correspAction>
        <correspAction type="answered" xml:id="i-3ctQWLb5BzVYpy8kmhhMNA" corresp="i-STyFs6Gu3boin31eFp1bNM">
          <date when="2004-03-23"/>
        </correspAction>
        <correspContext corresp="i-3ctQWLb5BzVYpy8kmhhMNA">
          <ref type="record" target="prot-200304--086">Riksdagens protokoll 2003/04:86 Tisdagen den 23 mars</ref>
          <ref type="recordSection" target="unsetDivId">16 § Svar på interpellation 2003/04:341 om närpolisstationernas betydelse för rättssäkerheten</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-EkMkWpP1Lg5rim8wsoziFm">
            Interpellation 2003/04:341 av Gunnar Andrén (fp) till justitieminister
            Thomas Bodström om närpolisstationernas betydelse för rättssäkerheten
          </p>
        </div>
        <div type="ipqSubmissionInfo">
          <p xml:id="i-zVBj3yuEtdhc1wJFViArQ">
            den 10 mars
          </p>
        </div>
      </div>
      <div type="ipqBody">
        <div type="ipContext">
          <p xml:id="i-F6G3rGGxntatoTjGb2PVpK">
            Det går en stor centraliseringsvåg genom polisväsendet i Sverige.
            Motivet är nästan alltid ett ekonomiskt betingat besparingsbehov,
            praktiskt taget aldrig behov av att effektivisera verksamheten.
          </p>
          <p xml:id="i-6YRBj8mJHCM92TWYJrZ3ne">
            Ett uttryck för denna politik, verkställd av rikspolismyndigheten
            i samverkan med länspolismyndigheten är nedläggningen av mängder
            av närpolisstationer. Eftersom inga protester hörs från regeringshåll
            är denna politik också sanktionerad av regeringen.
          </p>
          <p xml:id="i-259GEvx5mbujMPAy4RA13c">
            Några exempel som genomförts eller aktualiserats:
          </p>
          <p xml:id="i-MpuoqZKqnTBMLcpDWgUEdQ">
            I Skellefteå har beslut om nedläggning av närpolisstationerna
            i Byske, Jörn, Bureå och Burträsk träffats. Utöver den ilska som
            beslutet i sig väcker lokalt och regionalt, får man den oönskade
            effekten att polisens inställelsetid vid brott eller behov av
            insats till följd av ökade avstånd blir mycket stor.
          </p>
          <p xml:id="i-VFWkQErc8ArtvKyPgWtrV4">
            På den internationella kvinnodagen, då denna interpellation väcks,
            kan man fråga sig: Ska inte inställelsetiden för att hjälpa exempelvis
            en hotad kvinna vara åtminstone lika kort som inställelsetiden
            för brandkåren eller ambulansen?
          </p>
          <p xml:id="i-7wnwnuAzEYWVFCNEJJaMLB">
            Ett annat exempel utgörs av förslagen att i Stockholms län lägga
            ned de två minsta närpolisstationerna, i Rimbo och i Vaxholm.
            Den enda säkra effekten av detta blir att antalet anmälda brott
            från dessa områden kommer att minska, däremot påverkas sannolikt
            inte brottsligheten i samma riktning, snarare tvärtom.
          </p>
          <p xml:id="i-H5nrmzupP4NCSaD3TZZCVB">
            Vilken signal ger nedläggning av små närpolisstationer? Jo, utöver
            att allmänheten blir än mer stärkt i sin tro att statsmakten @
            riksdagen, regeringen och Rikspolisstyrelsen @ inte bryr sig om
            människor som bor utanför de folktätaste eller mest brottsbelastade
            områdena, är att det är fritt fram för tjuvar, vandaler och andra
            kriminella på platser där polisen tidigare åtminstone delar av
            dagen och veckan funnits på plats med den lokala kännedom som
            detta för med sig.
          </p>
          <p xml:id="i-F7apCZnzobTetaEQQa2rCx">
            En lång rad ytterligare exempel skulle kunna anföras från olika
            delar av landet, exempelvis Dalarna där många polisstationer är
            nedläggningshotade, eller Hemse på Gotland där närpolisstationen
            kommer att vara om icke stängd så dock obemannad under den tid
            av året, sommaren, då där finns särklassigt flest boende.
          </p>
          <p xml:id="i-57kDiCTHVtgvJFqdbVYawL">
            Mot bakgrund av ovanstående önskar jag fråga statsrådet och chefen
            för Justitiedepartementet:
          </p>
          <p xml:id="i-Y7dWS1t5LFEAuw267q2mYP">
            Vilka åtgärder avser ministern att vidta för att motverka den
            omfattande nedläggningen av närpolisstationer i praktiskt taget
            alla delar av Sverige?
          </p>
        </div>
      </div>
    </body>
  </text>
</TEI>
