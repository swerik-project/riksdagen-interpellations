<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0175">
  <teiHeader>
    <fileDesc>
      <titleStmt>
        <title>situationen i Vitryssland</title>
        <author>Wigström, Cecilia (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>situationen i Vitryssland till statsrådet Carin Jämtin om situationen i Vitryssland</title>
          <idno type="rdwebb">GR10175</idno>
          <ref type="dokument_url_text">http://data.riksdagen.se/dokument/GR10175/text</ref>
          <ref type="dokument_url_html">http://data.riksdagen.se/dokument/GR10175</ref>
          <ref type="dokumentstatus_url_xml">http://data.riksdagen.se/dokumentstatus/GR10175</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QhURWkawnPDBf443faKewj</idno>
            <persName>Cecilia Wigström</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="woman">
            <idno>i-5rDWSiUBTXy1skSJScN6u3</idno>
            <persName>Carin Jämtin</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="woman">
            <idno>i-5rDWSiUBTXy1skSJScN6u3</idno>
            <persName>Carin Jämtin</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-5LH3hfvdz3FpR95KikTwye" corresp="i-QhURWkawnPDBf443faKewj">
          <date when="2003-12-02"/>
        </correspAction>
        <correspAction type="received" xml:id="i-C4NNWd8quxDJnYnLzWA269" corresp="i-5rDWSiUBTXy1skSJScN6u3">
          <date when="2003-12-02"/>
        </correspAction>
        <correspAction type="answered" xml:id="i-Rqp1GX49evUgb4VxncegVH" corresp="i-5rDWSiUBTXy1skSJScN6u3">
          <date when="2004-01-30"/>
        </correspAction>
        <correspContext corresp="i-Rqp1GX49evUgb4VxncegVH">
          <ref type="record" target="prot-200304--061">Riksdagens protokoll 2003/04:61 Fredagen den 30 januari</ref>
          <ref type="recordSection" target="unsetDivId">5 § Svar på interpellation 2003/04:175 om situationen i Vitryssland</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-6f3vyjuAeJ6iLJg4izoqoe">
            Interpellation 2003/04:175 av Cecilia Wigström (fp) till statsrådet
            Carin Jämtin om situationen i Vitryssland
          </p>
        </div>
        <div type="ipqSubmissionInfo">
          <p xml:id="i-NDpUzqxh6AKdiToLJAszn8">
            den 2 december
          </p>
        </div>
      </div>
      <div type="ipqBody">
        <div type="ipContext">
          <p xml:id="i-XZ3f7W9gDVrsK1UBAbSmRE">
            Vitryssland är den enda kvarvarande diktaturen i Europa. Sedan
            våren 2003 har den vitryska regimen ytterligare stärkt det politiska
            greppet om samhället. Detta har bland annat tagit sig uttryck
            i att alla arbetsplatser numera måste ha en ansvarig för "statens
            ideologi" och icke-statliga organisationer har utsatts för en
            kampanj av den vitryska regimen med syfte att underminera och
            tysta organisationernas aktiviteter. Flera ideella organisationer
            och oberoende massmedier har stängts till följd av rättsprocesser
            med klara politiska företecken, där åtalspunkterna minst sagt
            varit absurda och i sammanhanget ovidkommande. Under sommaren
            och hösten har flera människorättsorganisationer stängts. De är
            de största och mest inflytelserika organisationerna i sitt slag
            som framförallt varit måltavlor för regeringens kampanj.
          </p>
          <p xml:id="i-UFiPBiA3R8xZuaxTb4sQfo">
            Vjasna är namnet på Vitrysslands främsta människorättsorganisation.
            Den 28 oktober stängdes denna organisation av de vitryska myndigheterna,
            efter ett beslut i Högsta domstolen. Dessförinnan stoppades även
            verksamheten i en annan ledande MR-organisation, Legal Assistance
            to the Population, vilken bland annat varit aktiv i efterforskningarna
            om fall av "försvunna" oppositionella. En tredje organisation,
            Independent Society for Legal Research, har överklagat beslut
            om stängning. Den vitryska Helsingforskommittén har fått en varning
            av myndigheterna; ytterligare en varning inom ett år så stängs
            också den organisationen. OSSE, som bevakar situationen, har inga
            exakta uppgifter på hur många organisationer som stängts, men
            uppskattar antalet till så många som 10@15 stycken. Emellertid
            befarar man att fler, mer okända föreningar på landsbygden gått
            samma öde till mötes.
          </p>
          <p xml:id="i-7vCFbUJ6mZLcKguE7yoqBq">
            Regimens nya offensiv sträcker sig också till att omfatta press
            och medier. I somras hindrades exempelvis utgivningen av den viktiga
            oppositionstidningen Belarusska Novaja Gazeta, under en period
            av tre månader. Regeringen har också tagit initiativ till en ny
            medielagstiftning. Det är dock osäkert vad den kommer att innehålla.
          </p>
          <p xml:id="i-XG3vtrgRrB9cr4EoquxwoY">
            Exemplen ovan är endast ett fåtal uttryck för att utvecklingen
            i Vitryssland går åt helt fel håll. Lukasjenkos snara dras åt
            kring befolkningen. Den 23 november åkte jag till Beloziorsk för
            att följa fyllnadsvalet i den enda kommun som sedan mars i år
            haft demokrater i majoritet i stadsfullmäktige. Demokratiska kandidater
            hade tvingats dra tillbaka sina kandidaturer och hemlighetsmakeriet
            på valdagen var totalt. Regimen, inte folket, bestämde valresultatet.
            Nu finns det inte längre en enda kommun där inte Lukasjenko har
            fullständig kontroll. Dagen före valet bildades ett liberalt parti
            i Vitryssland, Progressiva Frihetspartiet. Frågan är om regimen
            kommer tillåta dem att registrera sig.
          </p>
          <p xml:id="i-9GAWZcJzWJgN9s231gHDvj">
            Demokratistöd till svenska enskilda organisationer
          </p>
          <p xml:id="i-BZQ9RqzWETkZiUVkDSbbDj">
            Vad Vitryssland behöver i det här läget är ökade satsningar på
            demokratiutveckling. I stället riskerar det motsatta att ske.
            Från och med den 24 januari nästa år försämras villkoren för det
            svenska demokratibiståndet till Vitryssland efter ett beslut av
            Sida i mars i år.
          </p>
          <p xml:id="i-NDZiaz4ZBTNC3mWcZ2ie3">
            Vitrysslandsprogrammet innebär att svenska organisationer får
            möjlighet att tillsammans med vitryska samarbetspartners genomföra
            demokratifrämjande projekt med full finansiering från Sida. Syftet
            med programmet är att skapa kontakter och samarbeten mellan föreningslivet
            i Sverige och Vitryssland. Under 2001 anslog Sida ca 13 miljoner
            kronor till projekt i Vitryssland. Efter en utvärdering av paraplyorganisationen
            Forum Syds verksamhet i Vitryssland beviljade Sida ytterligare
            finansiella medel för perioden 2002@2003, motsvarande en summa
            av nästan 12 miljoner kronor.
          </p>
          <p xml:id="i-91NKSGSTsnrcGsmh88f7Fq">
            Utvärderingen visade att många kontakter hade upparbetats mellan
            svenska och vitryska ideella organisationer sedan programmet började.
            Trots detta har Sida beslutat att de svenska organisationer som
            vill genomdriva demokratiprojekt i Vitryssland från och med den
            24 januari 2004 måste betala 20 % av projektkostnaderna själva,
            i så kallade egeninsatser.
          </p>
          <p xml:id="i-8BgfLcZHaj57Fu2tTJxyEi">
            Sida fattade sitt beslut innan försämringarna vi nu sett ägt
            rum. Om beslutet genomförs så får de svenska föreningarna sämre
            förutsättningar och tvingas till ökat risktagande samtidigt som
            det civila samhället i Vitryssland upplever ett ökat tryck från
            regimens sida. Att dessa försämringar infaller samtidigt är extra
            olyckligt. I stället borde den rådande situationen i Vitryssland
            föranleda förstärkta demokratiinsatser från Sveriges sida. För
            att det ska bli möjligt borde beslutet om egeninsatsen omprövas.
          </p>
          <p xml:id="i-8BtM8y4XNNQyWG8a7DQ5Ww">
            Vitryssland och EU
          </p>
          <p xml:id="i-3CWCuc9TrvBjensvvXyZ1B">
            Vitryssland blir ett av EU:s nya grannländer efter det att de
            nya medlemsländerna trätt in i unionen. EU är också en viktig
            aktör i tillskapandet av en utveckling i demokratisk riktning
            i Vitryssland.
          </p>
          <p xml:id="i-XdADhtZBZxyFcDbkucAqWp">
            Tacis är EU:s stödprogram till Ryssland och övriga länder i OSS,
            inklusive Vitryssland samt Mongoliet. Syftet med programmet är
            bland annat att stärka den demokratiska utvecklingen, med stöd
            till det civila samhället som ett medel för detta. Emellertid
            fungerar inte programmet på önskvärt sätt, detta på grund av att
            den vitryska regimen vägrar befria de enskilda organisationerna
            i landet från moms samtidigt som EU generellt inte tillåter att
            unionens finansiella satsningar försvinner i momsbetalningar.
            Eftersom stödet till det civila samhället i Vitryssland är en
            förutsättning för en lyckad demokratiseringsprocess, måste situationen
            lösas. Medan EU och Vitryssland håller på sina ståndpunkter, förlorar
            föreningslivet det stöd de så innerligt behöver. Sverige måste
            vidta åtgärder för att säkerställa att EU:s stöd fungerar och
            kommer till användning så som det är tänkt.
          </p>
        </div>
        <div type="ipQuestion">
          <p xml:id="i-2Q8vJRcN6hmRjVbunH4MRK">
            Med bakgrund i det ovan sagda vill jag ställa följande frågor
            till statsrådet:
            <list rend="unordered">
              <item>
                1. Vilka åtgärder kommer statsrådet att vidta med anledning av
                den vitryska regimens ökande press gentemot enskilda organisationer
                och oberoende medier i det vitryska civilsamhället?
              </item>
              <item>
                2. Avser statsrådet att vidta åtgärder som leder till att Sidas
                beslut om att införa egenavgift inte försämrar förutsättningarna
                för svenska enskilda organisationer att bedriva demokratifrämjande
                projekt i Vitryssland?
              </item>
              <item>
                3. Vilka åtgärder tänker statsrådet vidta för att EU:s stöd till
                det vitryska civilsamhället genom Tacis-programmet ska fungera?
              </item>
            </list>
          </p>
        </div>
      </div>
    </body>
  </text>
</TEI>
