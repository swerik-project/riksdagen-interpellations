<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0435">
  <teiHeader>
    <fileDesc>
      <titleStmt>
        <title>det globala handelssystemet och hot mot liberalisering av EU:s jordbrukspolitik</title>
        <author>Hamilton, Carl B (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>det globala handelssystemet och hot mot liberalisering av EU:s jordbrukspolitik till näringsminister Leif Pagrotsky om det globala handelssystemet och hot mot liberalisering av EU:s jordbrukspolitik</title>
          <idno type="rdwebb">GR10435</idno>
          <ref type="dokument_url_text">http://data.riksdagen.se/dokument/GR10435/text</ref>
          <ref type="dokument_url_html">http://data.riksdagen.se/dokument/GR10435</ref>
          <ref type="dokumentstatus_url_xml">http://data.riksdagen.se/dokumentstatus/GR10435</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <persName>Carl B Hamilton</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <persName>Leif Pagrotsky</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-Stc8SNwEuvZd2k6o7ASP2G" corresp="i-Ry3pP9VZKrW87Vcxq73jQG">
          <date when="2004-04-20"/>
        </correspAction>
        <correspAction type="received" xml:id="i-N8zvBfEPA4HfV9nSSc64cS" corresp="i-V19ff9MeDZhTGpv5xEprbu">
          <date when="2004-04-20"/>
        </correspAction>
        <correspAction type="answered" xml:id="i-TsZNb1DJdDZWSRXrHbezJd" corresp="i-V19ff9MeDZhTGpv5xEprbu">
          <date when="2004-05-04"/>
        </correspAction>
        <correspContext corresp="i-TsZNb1DJdDZWSRXrHbezJd">
          <ref type="record" target="prot-200304--108">Riksdagens protokoll 2003/04:108 Tisdagen den 4 maj</ref>
          <ref type="recordSection" target="unsetDivId">6 § Svar på interpellation 2003/04:435 om det globala handelssystemet och hot mot liberalisering av EU:s jordbrukspolitik</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-8iDjbSaXiAWUyneWpRWPgs">
            Interpellation 2003/04:435 av Carl B Hamilton (fp) till näringsminister
            Leif Pagrotsky om det globala handelssystemet och hot mot liberalisering
            av EU:s jordbrukspolitik
          </p>
        </div>
        <div type="ipqSubmissionInfo">
          <p xml:id="i-CeUSCQXN11x4i3N3N4LMxE">
            den 19 april
          </p>
        </div>
      </div>
      <div type="ipqBody">
        <div type="ipContext">
          <p xml:id="i-MxbeXGy6HYDv1snAQEZuyy">
            Söndra och härska är en välkänd maktmetod, det vill säga splittra
            dina motståndare så att de sammantaget försvagas. Det är just
            det som EU-kommissionen planerar: att minska reformtrycket på,
            och kritiken mot, EU:s gemensamma jordbrukspolitik (CAP) genom
            att söka splittra resten av världens opposition mot politiken.
          </p>
          <p xml:id="i-EBmLdLgPh8Sgk9yDqdL4e8">
            Förslaget är att EU-länderna ska erbjuda medlemmar av Mercosur,
            det latinamerikanska frihandelsområdet, särskilda handelsförmåner.
            Genom att på så sätt gynna vissa av kritikerna skulle EU "muta"
            främst potentiella jordbruksexportörer som Brasilien, Argentina
            och Uruguay att ge upp mycket av sitt motstånd mot CAP. I dag
            finns en enad front mot CAP som utgörs av den så kallade Cairnsgruppen,
            det vill säga 18 jordbruksexporterande länder under ledning av
            Brasilien. På detta machiavelliska sätt skulle EU undgå att i
            WTO:s Doharunda behöva möta övermäktiga krav på att liberalisera
            sin oacceptabla jordbrukspolitik: den subventionerar EU:s jordbruksexport
            och produktion, utestänger import till EU, är fattigdomsskapande,
            miljöförstörande, konsumentfientlig och globalt resursslukande.
          </p>
          <p xml:id="i-Fa6MxoxoRY6ReiPXXgntB8">
            Självklart skadar detta förslag länder som Indien, Thailand,
            Chile, Nya Zeeland och Australien som skulle drabbas dubbelt:
            dels av EU:s fortsatta protektionism på jordbruksområdet, som
            dessutom skulle öka @ relativt sett @ för dessa länder, dels genom
            att Mercosurländerna kan etablera signifikanta marknadsandelar
            på EU-marknaden. Det drabbar även förhandlingsmässigt svaga och
            fattiga länder, till exempel i Afrika och annorstädes, till exempel
            alla ACP-länderna, som redan i dag skadas av CAP. Skadeverkningarna
            skulle leva vidare år efter år så länge som inte CAP liberaliseras
            och handelshinder avskaffas gentemot alla länder @ inte bara Mercosur.
          </p>
          <p xml:id="i-EQPAoknz1KsyUVRRRYAeQ9">
            En mycket allvarlig konsekvens av EU-kommissionens söndra-och-härska-teknik
            är sålunda att förslaget, om det genomförs, kommer att allvarligt
            skada det globala handelssystemet: WTO:s (World Trade Organization)
            grundläggande uppgift att skapa och bevara ett verkligt multilateralt
            och icke-diskriminerande handelssystem undermineras ytterligare.
            WTO grundades 1995 på principen att varje advantage, favour, privilege
            or immunity (företräde, förmån, privilegium eller undantag) som
            ges till varor från ett land ska gälla immediately and unconditionally
            (omedelbart och villkorslöst) också för samma varor från varje
            annat land. En överenskommelse mellan EU och Mercosur skulle bryta
            mot dessa principer och sänka ytterligare en bilateral överenskommelse
            ned i det träsk av överlappande och utestängande bilaterala handelsavtal
            som i dag tynger det internationella handelssystemet.
          </p>
          <p xml:id="i-4NyKHTWMqmbmvfpiQr4veS">
            EU-kommissionen agerar i detta fall som bara en maktfullkomlig
            ekonomisk stormakt kan tillåta sig. Kommissionen söker genom undantag
            plocka bort de effektivaste kritikerna, skapar en ny intressegrupp,
            i detta fall Mercosur, mot en allmän handelsliberalisering lika
            för alla, och gör världshandelns villkor svårförutsebara. Detta
            slår mot såväl exportörer och importörer som investerare. Resultat:
            lägre tillväxt, fler och fattigare u-länder, några få länder som
            blir rikare, och en ökad osäkerhet hos företag och konsumenter
            om framtida ekonomiska villkor.
          </p>
          <p xml:id="i-M2o9Fc48xiEPA26sJkAATK">
            Det är dags att sätta stopp för denna utveckling med alltfler
            bilaterala handelsuppgörelser. Läget är redan illa nog: Sedan
            januari 1995 har inte mindre än 157 bilaterala preferensavtal
            rapporterats till WTO. Alternativet till att följa WTO-principerna
            är en löpeld av handelsdiskrimineringar och en värld i vilken
            de starka dominerar och dompterar de svaga.
          </p>
          <p xml:id="i-EP1w2cRSye7EP2dVSj5PRX">
            Avser näringsministern att gå emot EU-kommissionens initiativ,
            och vilka mått och steg kommer näringsministern att ta inom EU
            och utom EU, i till exempel WTO, för att hindra att EU-kommissionen
            på detta sätt 1) minskar trycket på att reformera CAP, 2) undergräver
            WTO:s principer och det multilaterala handelssystemet, 3) därigenom
            för lång tid framöver bibehåller en mer omfattande fattigdom hos
            fler u-länder och 4) motverkar målet för Sveriges politik att
            reformera och avveckla CAP?
          </p>
        </div>
      </div>
    </body>
  </text>
</TEI>
