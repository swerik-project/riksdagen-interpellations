<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0295">
  <teiHeader>
    <fileDesc>
      <titleStmt>
        <title>hyresförmedling till juridiska personer</title>
        <author>Andreasson, Martin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>hyresförmedling till juridiska personer till justitieminister Thomas Bodström om hyresförmedling till juridiska personer</title>
          <idno type="rdwebb">GR10295</idno>
          <ref type="dokument_url_text">http://data.riksdagen.se/dokument/GR10295/text</ref>
          <ref type="dokument_url_html">http://data.riksdagen.se/dokument/GR10295</ref>
          <ref type="dokumentstatus_url_xml">http://data.riksdagen.se/dokumentstatus/GR10295</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LDb1GxQGG47N4mNNZ13jSZ</idno>
            <persName>Martin Andreasson</persName>
            <state ref="unknown" type="partyAffiliation">
              <desc>FP</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <persName>Thomas Bodström</persName>
            <state ref="unknown" type="partyAffiliation">
              <desc>S</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <persName>Lars-Erik Lövdén</persName>
            <state ref="unknown" type="partyAffiliation">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="sent" xml:id="i-MQTZz1MZfShUh1XXc9QeYn" corresp="i-LDb1GxQGG47N4mNNZ13jSZ">
          <date when="2004-02-13"/>
        </correspAction>
        <correspAction type="received" xml:id="i-SSTERxg1EvYjfH7YDVHcyJ">
          <date when="2004-02-17"/>
        </correspAction>
        <correspAction type="answered" xml:id="i-TawBeZah4kYVftADx1qvso">
          <date when="2004-03-02"/>
        </correspAction>
        <correspAction type="received" xml:id="i-RNELg6MrtNgN6CV5ihBEx6" corresp="i-STyFs6Gu3boin31eFp1bNM">
          <date when="2004-02-17"/>
        </correspAction>
        <correspAction type="answered" xml:id="i-TP8oNQK3JzK1cRs6wKUvDT" corresp="i-6qjD2tsSCtsrmXQjy7mtCJ">
          <date when="2004-03-02"/>
        </correspAction>
        <correspContext corresp="i-TP8oNQK3JzK1cRs6wKUvDT">
          <ref type="record" target="prot-200304--075">Riksdagens protokoll 2003/04:75 Tisdagen den 2 mars</ref>
          <ref type="recordSection" target="unsetDivId">7 § Svar på interpellation 2003/04:295 om Hyresförmedling till juridiska personer</ref>
        </correspContext>
      </correspDesc>
    </profileDesc>
  </teiHeader>
  <text>
    <body>
      <div type="ipqHeader">
        <div type="ipqTitle">
          <p xml:id="i-JQzwutFxg1CYHSqtdrau8R">
            Interpellation 2003/04:295 av Martin Andreasson (fp) till justitieminister
            Thomas Bodström om hyresförmedling till juridiska personer
          </p>
        </div>
        <div type="ipqSubmissionInfo">
          <p xml:id="i-92SyrBFeXQon6QEsXgcZvx">
            den 13 februari
          </p>
        </div>
      </div>
      <div type="ipqBody">
        <div type="ipContext">
          <p xml:id="i-FMrYB1QFgyvL1LHct4aF1b">
            Riksdagen beslutade den 5 juni 2003 att införa en skyldighet
            för de fastighetsmäklare som förmedlar enbart hyresrätter (hyresförmedlare)
            att registrera sig hos Fastighetsmäklarnämnden (prop. 2002/03:71).
            Genom att hyresförmedlarna registrerar sig ställs de, precis som
            övriga fastighetsmäklare, under Fastighetsmäklarnämndens tillsyn.
          </p>
          <p xml:id="i-Do3yWDhhQ9eHi5DEnG6onX">
            De nya bestämmelserna innebär också att det i fastighetsmäklarlagens
            21 § tas in en hänvisning till hyreslagens bestämmelser om prisreglering
            på förmedling av hyreslägenheter för bostadsändamål. Prisregleringen
            innebär ett tak på den förmedlingsavgift som får tas ut av den
            bostadssökande, för närvarande 3 000 kr inklusive moms, och gäller
            oavsett om det är en fysisk eller juridisk person som efterfrågar
            tjänsten.
          </p>
          <p xml:id="i-QHCi8TjyPKcsv7EtSqrvso">
            Att hyresförmedling till juridiska personer, även av tillfälliga
            bostäder, nu ställs under Fastighetsmäklarnämndens tillsyn på
            samma villkor som hyresförmedling till privatpersoner har skapat
            stor osäkerhet i hyresförmedlingsbranschen. När uppdragsgivare
            är företag efterfrågar de ofta omfattande kringtjänster utöver
            den rena hyresförmedlingen. Frågan om vilka tjänster som faller
            innanför ramarna för prisregleringen ställs då på sin spets. Eftersom
            lagen föreskriver att hyresförmedlarna registrerar sig hos Fastighetsmäklarnämnden
            senast den 31 mars 2004, det vill säga om knappt två månader,
            krävs här skyndsamma åtgärder för att skapa stabila och förutsebara
            arbetsvillkor för hyresförmedlarna.
          </p>
          <p xml:id="i-HmRsMVeWBTCzr4CGs73odi">
            Förmedling av tillfälliga personalbostäder till företag, så kallad
            relocation, syftar till att tillgodose företagens behov av att
            hjälpa sina medarbetare till en bostad. När nyckelpersoner ska
            tillträda särskilda uppdrag är företagen ofta nödgade att tillhandahålla
            en tillfällig boendelösning. Det typiska fallet handlar om ett
            temporärt boende på mellan tre månader och tre år i något av storstadsområdena.
            De företag som efterfrågar denna typ av tjänster är både svenska
            och utländska, och den personal som behöver tillfälligt boende
            har redan ett annat boende i andra delar av Sverige eller i utlandet.
            År 2003 genomfördes ca 5 000 förmedlingsuppdrag från företag i
            hela Sverige.
          </p>
          <p xml:id="i-MyMe9LJ7UArmT6Lu7hdivS">
            Av företag får förmedlarna ofta omfattande uppdrag som inte bara
            handlar om att rent tekniskt tillhandahålla listor på tänkbara
            bostäder utan också om att sålla bland objekten, hjälpa till med
            praktiska frågor i samband med flytten, ge juridisk rådgivning
            samt tillhandahålla det stöd och den information som behövs för
            att den inflyttande snabbt ska komma till rätta i sin nya hemstad
            eller i sitt nya land. Det bör också nämnas att många storföretag
            som tidigare löste dessa frågor genom att äga egna fastigheter
            i storstäderna nu har sålt dessa och övergått till att vända sig
            till hyresförmedlare.
          </p>
          <p xml:id="i-Hq125Waw5SSM47offk4XxE">
            Hur komplex den tjänst som efterfrågas är varierar givetvis mellan
            uppdragen, men det kan i varje fall konstateras att de omkostnader
            som normalt är förknippade med ett relocations-uppdrag ligger
            långt över det tak på 3 000 kr inklusive moms som har föreskrivits
            med stöd av 12 kap. 65 a § första stycket jordabalken och som
            nu också har tagits in i 21 § fastighetsmäklarlagen.
          </p>
          <p xml:id="i-8SxPRwZQmiNucV8K2HE1id">
            I proposition 2002/03:71 konstaterar regeringen att ersättningen
            bör vara av sådan storlek att det finns goda förutsättningar att
            bedriva en seriös och väl fungerande bostadsförmedlingsverksamhet
            med rimligt ekonomiskt utbyte. Det måste, fastslår regeringen,
            finnas möjlighet att få verksamheten att gå runt lagligt. Att
            ha ett tak på förmedlingsavgiften på 3 000 kr även vid förmedling
            till juridiska personer skulle helt slå undan benen för all sådan
            verksamhet.
          </p>
          <p xml:id="i-3rzQcR3qMddS83pG7P4ffk">
            Att det finns förmedlare som erbjuder skräddarsydda tjänster
            till de företag som behöver tillfälliga personalbostäder betyder
            mycket för att tillvarata dynamiken i det svenska näringslivet.
            Det är också av stor betydelse för Sverige som investeringsland,
            eftersom möjligheten att hitta bostäder åt anställda är en viktig
            faktor som vägs in av utländska investerare inför eventuella satsningar
            i Sverige.
          </p>
          <p xml:id="i-4FjLcgRZsu1EU5Jq3vmXHe">
            Det är också uppenbart att hyresförmedling till företag ligger
            utanför det område som har motiverat införandet av en prisreglering
            på hyresförmedling. Taket på förmedlingsavgiften har ju hänsynen
            till den enskilde konsumenten som motiv, men den förmedling som
            sker till företag sker definitionsmässigt mellan juridiska personer.
          </p>
          <p xml:id="i-Qid7Cn13mwsvecWYVvMCXv">
            Folkpartiet liberalerna är överens med regeringen om att det
            finns ett konsumentintresse på hyresförmedlingsmarknaden som behöver
            bevakas. Det ligger dock i sakens natur att konsumentintresset
            endast gör sig gällande vid förmedling av hyreslägenheter till
            fysiska personer. Det är inte rimligt att juridiska personer inte
            har fri avtalsrätt och att de ska skyddas av en konsumentlagstiftning
            som inte är relevant för deras behov av tillfälliga personalbostäder.
            Yrkesmässig hyresförmedling till juridiska personer handlar inte
            om ett konsumenträttsligt förhållande utan är en sedvanlig affärsmässig
            avtalsrelation mellan företag.
          </p>
          <p xml:id="i-4gVLttMvFt22jcQzZuQutG">
            Jag vill därför fråga statsrådet följande:
          </p>
          <p xml:id="i-WhfuhxZ8Yccz1YmnyEZmmR">
            Avser statsrådet att vidta lämpliga åtgärder för att före den
            31 mars 2004 säkerställa att den prisregleringsbestämmelse som
            nämns i 21 § fastighetsmäklarlagen inte ska omfatta förmedling
            av hyreslägenheter till juridiska personer för temporärt boende?
          </p>
        </div>
      </div>
    </body>
  </text>
</TEI>
